[1163] , PAPARUM AVENIONENSIUM 683

coram rege Ingerrannum fovisse partes rebellium reginae et hostilem in
modum insecutum esse amicos ejus. Deinde retulit eumdem episcopum
Α Sistaricensem sibi objecisse vulgatum illud, pullum gallinae semper
scalpere, que toulzjours grate le filz cle la galina et addidit se usque ad san·
guinem sese scabisse, et neminem praeterea, que il se> estoit grate jusque-5
au sanc, et non aultrui, significans se suis iisque magnis sumptibus custo-
disse arces de quibus agebatur. Denique moleste se tulisse referebat quod
duci Bituricensi relatum fuerat, illum pro restitutione earum arcium petere
annuum reditum duorum millium librarum et praeterea in pecunia nume-
rata octoginta millia francorum. Putabat autem ista duci dicta fuisse a
magistro joanne de Sanctis. Addidit se graviter a duce increpitum ob eam
causam, et negasse id verum esse. Denique testatus est se velle finire
hanc disceptationem, ita tamen ut id fieret absque magno suo detrimento,
dedisse se capita suarum petitionum conestabulario, et staturum arbitrio
ejus. Ultimo contestatus est jurejurando se addictissimum esse reginae
Mariae et liberis ejus prae omnibus aliis, rege excepto et Ludovico comite
Valesiae. Verbis autem subobscuris innuere videbatur se, quaecumque in
hoc negotio fecisset in Provincia, ea fecisse impulsu ducum Francorum qui
tum rei Gallicae praeerant sub rege puero [Journat p. 275276} Die mar-
tis xl septembris ejusdem anni millesimi CCCLXXXVI cardinalis Ambia—
nensis et quidam nobilis ex contubernio lngerranni vocatus Jesus coram
papa sermonem instituere, de finienda ejus causa et mittendis extra Pro—
vinciam militibus ejus [Journal‚ p. 316} Quod ut reginae significaret
episcopus Carnotensis, ad eam, quae tum erat in civitate Sistaricensi,
postridie misit quemdam nuntium nominatum VVermundum. Rediit ille
Avenionem die xvx et attulit literas reginae quibus supremum arbitrium
causae Ingerranni et restitutionis castrorum committebat papae Clementi,
quae illi postero die redditae fuere a Georgio de Marlio [dom-nal, p. 317].
Interim dum negotium istud deduceretur ad effectum, visum est summo
Pontifici inducias indici debere usque ad diem nonam mensis novembris;
idque reginae placuit, quae literis datis die xxvm ejusdem mensis sep-
tembris eas inducias servari praecepit a subditis suis, et ne quis Foysse-
ranno duci exercitus Ingerranni et militibus ejus noceret [Journal‚ p. 319 ].
Probabile est postea finitam eam controversiam et milites Ingerranni
ipsumque Ingerrannum excessisse e Provincia anno eodem exeunte. Etenim
in veteri Regesto seneschalliae Nemausensis reperio Hugonem de Frigi-
davilla fuisse seneschallum Bellicadri et Nemausi anno MCCCLXXXVII,
die xxvn februarii. Idem reperitur fuisse gubernator Delphinatus et maritus
Joannae de Castrovillano, pater vero ,Joannae d’Eudin uxoris Ludovici
domini de Bouberch‚ ut docent Acta vetera quae inter Probationes historiae
gentis de Castrowillano, p. 4ss et seq., edidit Andreas Duchesnius. Nune
redeamus ad cardinalem Ambianensem.

Anno MCCCLXXXV, mense novembri, cardinalis Ambianensis desti·
naverat animo ire Lutetiam ad regem Karolum. Non placuit iter illud
episcopo Carnotensi. Itaque die dominica xlx ejusdem mensis adivit
cardinalem Ebredunensem in suis aedibus, cum quo consultavit de modis
impediendi iter illud. Placuit mitti ad reginam. consistentem in Ponte
Sorgiae ut de ea re ipsa scriberet ad papam. Allatae sunt literae eadem die,

