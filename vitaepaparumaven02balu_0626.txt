616 NOTAE AD VITAs [1094'}

hinc certo liquet quod illud ei nunquam objectum est ab ejus inimicis, et
quod ipse testatus est publice se nulli vocem suam daturum quamdiu
violentia duraret, tum excanduisse adversus illos qui aiebant violentiam
non fuisse, uti postea videbimus,

Et ne quid deesset ad violandam ejus existimationem, in ipsis statim
miserrimi istius schismatis initiis constanti fama atque omnium ferme
sermone celebratum est illum, ut impediret electionem Urbani, proposuisse
ceteris cardinalibus insignem imposturam, nimirum ut aliquis frater
ordinis Minorum ab iis vocaretur et papa fieret simulatione, sed cardinalem
Praenestinum et ceteros qui ei adhaerebant rejecisse hanc fictionem,
dicentes se nolle populum provocare ad idololatriam. Sed verissime obser-
vatum est a Plauto plus valere unum testem oculatum quam auritos
decem3 quia qui audiunt, audita sciunt3 qui vident, plane sciunt. Et ii quidem
qui hanc narrationem referunt, eam acceperunt ex sermonibus vulgi. At
Petrus Flandrini cardinalis, qui erat in conclavi cum cardinale de Ursinis,
et ei proximus assidebat, negat illam esse veram, uti supra p. 1002 dictum
est. Itaque ei testi oculato plus credendum est quam decem auritis.

Displicuisse sane huic cardinali Ursino modum agendi Romanorum Α
colligi potest ex contumeliosa allocutione ejus ad Romanos, quam refert
Guillelmus episcopus Valentinus in informatione quam dedit ambascia-
toribus regis Castellae de iis quae vidit et audivit in Urbe post obitum
Gregorii XI papae. Nam cum retulisset illos arroganter et imperiose petiisse
papam Romanum, addit 1 ε Credo tamen quod unte hujusmodi requisitionem
jam Β. nominatus fuerat et electus, si electio dici mereatur. Dominus vero de
Ursinis incrependo dictos Romanos discit : Vadatis, Romani porci. Importune
petitis. Faciatis recedere populum. Alioquin, si egrediar cum uno baculo,
ericzm vos extra. .

Huic eidem historiae fidem etiam adstruit testimonium Fernandi Petri
decani Tirasonensis, quod supra p. 1439 relatum est. Bido prior Sanctorum
in sua depositione 2 dixit quod cum populus Romanus tumultuaretur et
imperiosa voce peteret papam Romanum vel Italum, tunc dixit dominus
„Iacobus de Ursinis z Do, sili mei, quare wiltis jacere scisma sicut alias fecistis,
Legatis chronicas vestrm, et videbitis quid fecistis. Nos sumus pro eligendo
summum pontificem3 et videtur vobis quod nos habemus eligere dominum ad
tabernas sicut vos jacitis.

Cum ergo necessitati parendum esse omnes judicarent ad vitae peri-
eulum et capitis insidias vitandas, placuit iri in suffragia. Cumque car-
dinalis Florentinus elegisset cardinalem Sancti Petri, ceteri Bartholo-
maeum archiepiscopum Barensem, Ursinus, qua erat constantia ac
firmitudine animi, contestatus decrevisse se abstinere a ferendo suffragio
quamdiu violentia duraret, semperque in proposito susceptoque consilio
permansit. Legitur istud in depositione fratris Angeli, episcopi Pisaurensis 3:
Item dixit quod dominus Jacobus de Ursinis dixit sibi quod nunquam voluit
eligere in illo tumultu stante impressione, nec vocem suam alicui voluit dare,

1. Ms. cite, fol. 48 r0.
2. Ms. cite, fol. 56 r0.
3. Ms. cite, fol. 252 ΥΟ,

