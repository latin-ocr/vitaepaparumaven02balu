338 NOTAE AD vlTAs [1421]

dominus de Donzenaco, et Helias de Ventedoro, clericus, frater ejus. Illum
autem e cathedra Patavina transiisse ad Castrensem hinc facile colligi
posse videtur quod eum constat Patavinae praefectum in initiis pontifica-
tus ejusdem Gregorii, quanquam de anno non liquet, eique uno tantum
anno praefuisse, ut est apud Ughellum [t. V, col. 450]‚ Patavinae porro
Ecclesiae datum esse episcopum Raymundum quemdam natione Gallum
anno MCCCLXXIV 1, eo ipso nimirum tempore quo Helias de Donzenaco
evasit episcopus Castrensis. Quod autem Gregorius illum generis nobilitate
perspicuum esse ait, nullam habet obscuritatem neque difficultatem. Ortus
quippe erat ex nobili et antiqua apud Lemovices gente Ventedornensi.
Quod sic ostenditur. Eblo istius nuncupationis septimus vicecomes Vente—
dornensis filium habuit Eblonem de Ventedoro matrimonii vinculo junc-
tum anno MCCXC cum Gallienafilia Geraldi de Malamorte ² domini Donze-
naci oppidi Lemovicum inter Brivam et Usercam. Ego quippe hoc matrimo
nium refero ad filium, non vero ad patrem, ut alii fecere. Ex eo matrimono—
orti sunt Geraldus⁷ Helias episcopus Castrensis, Guillelmus decanus monas-
terii de Rivopetroso in Ruthenis‚ deinde vero abbas Sancti Martialis Lemo—
vicensis‚ et Blancha nupta Bernardo de Combornio domino Bellimontis et
Chambolivae qui vicecomes quoque Combornensis fuit post Eustachiam
filiam fratris sui Guidonis. Geraldus filius Eblonis et Gallienae uxorem
habuit Supernam Albuconiae; ex eoque matrimonio ortae sunt Catherina
nupta anno MCCCXXXII Guidoni de Albuconio domino de Borna, et
Galliena quae sexennio post matrimonium contraxit cuni Helia de
Chanaco. Ejusdem quoque Geraldi filium fuisse facile crediderim Ber·
nardum de Donzenaco occisum in celeberrima illa pugna quae haud procul
Augustorito Pictonum pugnata est. anno MCCCLVI sepultum apud fratres
Minores in ea urbe ut legitur in Annalibus Aquitaniae [p. 203}

Circa annum MCCCXLIV obiit apud Avenionem prima uxor Guillelmi
comitis Bellifortis, tot liberorum mater, et sepulta est in ecclesia cathe-
drali Beatae Mariae de Donis in capella domini comitis Bellisortis, ut docet
Gregorius XI in suo testamento. Tum vero Guillelmus cogitavit de secundis
nuptiis, et anno MCCCXLV duxit Garinam de Canilhaco, filiam et heredem
universalem Marquesii domini de Cathaco, dioecesis Mimatensis, neptem
vero Raymundi de Canilhaco cardinalis. Ex ea sustulit Marquesium domi-
num de Canilhaco natum, ut arbitror, anno MCCCXLVIII, mense julio,
et -Joannam natam anno MCCCLI, quam Joannes rex Francorum de
sacro fonte suscepit. ⁴

Garina mortua est circa annum MCCCLIX, quo reperio Raymundum
cardinalem fuisse gubernatorem marquesiatus‚ terrarum, et baroniarum
quondam magnifici domini Marquesii domini de Canilhaco, germani sui,
Guillelmum vero comitem Bellifortis et vicecomitem Motae vocari patrem
ct legitimum administratorem Marquesii filii sui nepotisque dicti domini
cardinalis heredisque universalis dicti quondam domini de Canilhaco avi
sui materni.

Post extinctam Garinam, Guillelmus ejus maritus ambivit nuptias

1. Le 23 janvier 1374 (Eubel, ut s.‚ p. 386).
2. Beugnot, Olim„ t. 11, p. 962.

