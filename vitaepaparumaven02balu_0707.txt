[1179] PAPARUM AVENIONENSIUM 697

ad excipiendam curiam, eo praetextu usi cardinales ultramontani, quia
non audebant publice fateri metus suos, ab Urbano discedentes Ana-
gniam profecti sunt, et hinc ad oppidum Fundorum, ubi die secunda mensis
augusti emiserunt in publicum narrationem seriam earum rerum quae
circa electionem Romani Pontificis contigerant post obitum Gregorii3
cui subscripserunt duodecim cardinales, et inter hos iste Geraldus, ac prae-
terea Petrus de Crosso S. R. E. camerarius. Extat ea narratio seu declaratio
in multis antiquis codicibus mss.: edita vero est in tomo quarto Historiae
Universitatis Paris„ p. 468. Hinc sequenti mense septembri orta est electio
Clementis VII, uti pluribus suo loco dicemus.

Adversus illum ut unum ex praecipuis auctoribus illius electionis effer-
buit ira Urbani. Itaque illum dignitate cardinalitia et beneficiis ecclesias-
ticis privavit; eum vocavit virum sceleratum, schismaticum, apostatam,
blasphemum, haereticum, reum criminis laesae majestatis, et cetera quae
dolor et iracundia solent exprimere. Vide Odoricum Raynaldum, an. 1378,
,ξ 105 et sq. Immo illum quoque posuit inter eos quorum memoria nefanda
erat in formula juramenti fidelitatis quod sibi facere debebant episcopi et ab·
bates noviter provisi, ut patet ex formulario cancellariae apostolicae edito
per Theodericuma Niem, quod extat in codice 3317 bibliothecae Colbertinae 1.

. Insignia ejus gentilitia isthic addita sumpta sunt ex sigillo ejus quod
servatur in archivo archiepiscopi Narbonensis.

 

Obiit Avenione anno MCCCLXXXIX mense februario, ut ait Contelo—
rius [p. 102 ]. In libro obligationum adnotatum est eum obiisse die xlv
ejusdem mensis. Onuphrius panvinius xlv kal. februarias, id est, die xlx
januarii. Ciaconius [t. 11, col. 611] xv1 kal. martii. Sepultum eum esse apud
Avenionem tradit auctor anonymus De gestis episcoporum Turonensium
et abbatum Illajorismonasterii. ¹

Fratres habuit Petrum abbatem Majorismonasterii, cui successit, et
Ebbonem episcopum Carnotensem, de quo haec leguntur in veteri Cata-
logo episcoporum Carnotensium ea omnino tempestate scripto: Ebho de
Podio, qui ante erat subdecanus Carnotensis. Reedifi'cavit pro parte manerium
de Ponte Goerni. Obiit anno Domini millesimo CCCLXXIX, die XXVI
mensis februarii 2. Jacet in ecclesia Sancti Johannis in Valle-eja prope
majus altare. De ejus electione haec habentur in quodam libro homagiorum

1. Β. N., ms. latin 4169, fol. 80 v0.
2. 1380, n. st.

