894 NOTAE AD VITAs [1382]

sceleris praemia retulisse insignia pseudocardinalitia. Sed ego a te quaero,
Raynalde, an Martinus esset indignus tanta dignitate, quem constat
virum fuisse doctissimum, tum peritia rerum agendarum clarissimum,
tantaeque existimationis ut etiam cogitatum de illo sit cum successor
Gregorio XI quaereretur? Praeterea testatur auctor Vitae Clementis>
illum voluisse antea ornare Martinum ea dignitate, vivente videlicet
Karolo patre, sed illurn noluisse tum assentiri. Ex quo facile colligitur non
propterea factum cardinalem a Clemente quia filium ejus traxerat ad
obedientiam Clementis, sed quia ingentes ejus virtutes id postulare vide—
bantur. Neque clam aut occulte eam dignitatem ei obtulit Clemens dum
Karolus pater in vita erat, uti imperite et absque teste ait Auberyus, sed
palam et publice. Vulgares illi scriptores interdum multa in antiquis scrip-
toribus videre se putant quae nullo modo apud eos vident.

Factus est igitur cardinalis 1 anno MCCCXC die XXI julii, ut docet hie
auctor. Erat autem absens. Itaque pileus rubeus ad eum missus est, quem
ipse accepit die xx1 julii, ut ait Sandovallius. Ex quo ego colligo illud
idem erga illum factum esse quod supra p. 1296 monuimus factum fuisse
erga Guterium Gomecii episcopum Palentinum, nimirum illum ex speciali
mandato papae cardinalitia dignitate ornatum esse a Petro de Luna
cardinale legato in Hispania. Nam Petrum eo tempore fuisse Pampilonae ¹
cum rege tradit Surita.

Addit Sandovallius Martinum gratias acturum pontifici se statim con-
tulisse Avenionem. Quod verum esse non potest. Etenim in libro Obli-
ίςαιίοηῑινη adnotatum est illum primo intrasse curiam anno tantum
MCCCXCIII die tertia junii.

Factus cardinalis retinuit episcopatum pampilonensem administra-
torio nomine, ut ait Sandovallius. Quod confirmatur ex Reges-to anni
quarti Benedicti XIII, in quo ad diem secundam iduum [12] decembris
commemoratur Martinus Sancti Laurentii in Lucina presbyter cardinalis,
administrator in spiritualibus et temporalibus Ecclesiae Pampilonensis.
Et tamen monachus Sancti Dionysii 2 et Joannes „luvenalis de Ursinis
in Historia Karoli VI regis Francorum [p. 129] scribunt episcopum Pam-
pilonensem ad eumdem Karolum missum esse anno MCCCXCVII a Karolo
rege Navarrae, cardinalem eum haud dubie vocaturi, si is qui 'eo tempore
pampilonensis episcopus erat fuisset ornatus ea dignitate. Nam‘infra,
uti visuri sumus, mentionem faciunt cardinalis Pampilonensis. Hinc ergo
fortassis colligi posset Martinum per ea tempora renuntiasse administra-
tioni illius Ecclesiae, et Michaelem fratris filium in ea cathedra fuisse collo-
catum 3.

Anno MCCCXCV quaesitus est Lutetiae magna contentione modus quo
finis imponi posset schismati, et post maturam deliberationem placuit

1. N. Valois (t. 11, p. 216, notc 4) a publie un court passage d’un discours
prononce ἐι l⁷occasion (16 la promotion cardinalice de Martin de Salva.

2. llcllaguffl, ορ. cit„ t. 11, p. 536.

53. Lo cardinal garda l’administration de l’eveche de Pampelune du 23 juillet
1300 jusqu⁷a sa mort3 Miehel dc Salva nc lui succeda que le 22 mai 1403 (Eubel,

Irsierarchm, t. 1, p. 387).

