ι[1272] PAPARUM AVENloNi-:NsmM 793

ejus satyris a quoquam respondeatur, multo minus a nobis, qui severiora
studia colimus, qui satyricam licentiam odio habemus, debere tamen me
puto memoriae regis optimi et sapientissimi ut eam vindicem adversus
hominem iniquissimum simul et imperitissimum nihilque habentem his-
torici praeter nomen.

Ac primum ut ad id respondeam quod primo loco occurrit, illud pro
comperto haberi debet, nulla poenitentiae signa dedisse Karolum ob
susceptum patrocinium Clementis, immo testatum esse expressis verbis
:se post rem mature et accurate discussam illius partem tenere et tenuisse.
Verba haec aperta et clara sunt, neque ullis ambagibus involuta. Sane
postea ait se, in casu quod diceretur eum aliqualiter errasse, quod tamen
non credidit nec credebat, se inquam velle semper tenere ct sequi opi-
nionem et declarationem sanctae matris ac universalis Ecclesiae et quod
fieret et determinaretur super hoc per generale concilium. Quid sapientius,
quid christianius-dici potuit a rege sapientissimo?

Sed ut te, Raynalde, etiam tuis sagittis petam, comparemus hanc regis
Karoli declarationem cum ea quam Jacobus cardinalis de Ursinis moriens
edidit, et videamus utrum inter eas sit aliqua magna differentia. Quid ergo
ait Jacobus? Cupiisse se ut finis imponeretur schismati per concilium
generale, idque se adhuc voto expetere, et se illum pro papa tenere qui
per Ecclesiam et concilium fuerit approbatus. Nihil heic datum Urbano,
nihil detractum Clementi. At Karolus agnoscit meliorem fuisse conditionem
Clementis, his verbis ostendens se minime ambigere quin esset verus papa;
adeoque insanum oportet esse eum qui hinc collegerit poenituisse regem
quod adhaesisset Clementi. Sed episcopus viterbiensis apud Odoricum
Raynaldum, an. 1379, ἓ 2, testatur Jacobum, cui morienti ipse adstitit,
sibi biduo ante mortem dixisse Urbanum esse verissime papam, et ideo
adorandum. Quasi vero credi debeat huic episcopo asserenti hunc car-
dinalem biduo ante mortem sibi dixisse Urbanum esse verum papam,
quem ex declaratione ejus edita a Raynaldo constat pridie quam more·
retur abstinuisse a promenda sententia de iis qui de papatu contendebant,
ct illud tantum de se scire voluisse posteros, se eum esse papam credere
qui per Ecclesiam et concilium fuerit approbatus. Quod si Raynaldus
testimoniis credendum esse putat adversus fidem gestorum publicorum,
quod tamen non licet, nobis quoque non deesse testimonia contraria
videre poterit lector supra p. 1100.

Ait deinde Raynaldus Karoluni ¹ coegisse Gallos invitos et reluctantes ad
scelus, quia Paulus Aemilius innixus literis cantoris ecclesiae Parisiensis
testatur in primo conventu Gallicano, qui mense septembri coaetus fuit,
constitutum fuisse non assentiendum cardinalibus Romana comitia
lando improbantibus nisi majore consilio gravioreque deliberatione. Primo
respondeo istud vere statutum esse in primo conventu Gallicano, et quidem
sapientissime. Postea vero, ut testatur Henricus de Hassia, in altero
conventu, cum certo constitisset electionem Urbani carere viribus, Ecclesia
Gallicana suscepit Clementem, et rex sapientum consilium secutus ei

1. N. Valois a decrit exactement, semble-t-il‚ 10 role joue par Charles V, que
Rinaldi a noirci indument (t. 1, p. 85-144‚ 326-329).

