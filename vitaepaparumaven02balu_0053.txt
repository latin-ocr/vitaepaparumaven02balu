[582] PAPARUM AVENIONENSIUM 43

P. 3‚lig. 19. NICOLAUS de Freauvilla Normannus, de quo dicemus infra
suo loco.

P. 3, lig. 20. QUIDAM ANGLICUS. Thomas Jorzius. Sic enim constanter
vocatur in veteribus actis illorum temporum3 quod etiam agnovit Baleus,
centur. 1v, cap. LXXXIX, xc, quamvis ipse eum malit vocare Thomam
Joyce. Sed hac auctoritate spreta, ,Ioannes nihilominus Pitseus eum appellat
Thomam Jorsium. Fuisse natione Anglicum omnes consentiunt, et institu—
tum fratrum praedicatorum arripuisse, ac priorem eorum provincialem in
Anglia fuisse scripserat Ciaconius [t. 11, col. 374] illum hoc magistratu
functum per annos septem. Sed Godwinus ait [p. 791] eum in hoc videri
lapsum, cum Walterus Winterburnius, cui Thomas in eo munere successit,
hanc provinciam non deposuerit ante quam fieret cardinalis, quod anno
MCCCIV contigit. Verum Bernardus Guidonis, illorum omnino temporum
scriptor, nobis testis est Thomam fuisse priorem provincialem Angliae,
annis septem. Doctorem sacrae theologiae eum vocant idem Bernardus et
Thomas Walsinghamus [t. 1, p. 108] Postea Eduardi I, regis Angliae
’ confessor evasit eodem anno quo laudatus paulo ante Walterus promotus
est ad dignitatem cardinalatus. Et anno sequenti MCCCV, die xv decem-
bris, factus est a Clemente V presbyter cardinalis tituli Sanctae Sabinae,
post mortem videlicet Walteri, qui die XXIV septembris proxime praeteriti
excesserat e vivis. Erravit autem Waddingus‚ an. 1310, ἓ 2, scribens eum
primo factum fuisse cardinalem tituli Sanctae Luciae, et post mortem Wal-
teri, Sanctae Sabinae. Vir maledicentissimus Joannes Baleus, centur. lv,
cap. LXXXIX, ait eum numerata pontifici pecunia mercatum esse hunc
honorem, et ab eo die intrepidum Antichristi militem factum, rostris, ut
aiunt, et unguibus injustissimas quasdam ambitiosi pontificis causas defen-
disse erga Romanos· Contra Joannes Pitseus eum commendat de morum
gravitate, religionis integritate, vitae innocentia, et eruditionis eminentia,
ac propterea evocatum a Clemente V Lugdunum et ab eo factum cardina-
lem. Cum vero postea Philippus IV rex Francorum memoriam Boni-
facii VIII accusaret, Thomas a Clemente una cum Petro de Capella episcopo
Praenestino, Berengario Fredoli episcopo Tusculano, et Nicolao de Freau-
villa presbytero cardinale tituli Sancti Eusebii delegatus est ut audiret
testes qui producebantur adversus eumdem Bonffacium, ut patet ex
Collectaneis de discidio ejusdem Bonisacii et Philippi regis, p. 562 et sequen-
tibus. Eodem anno ut Odoricus Raynaldus [1310, ἓ 16] tradit, in Ita-
liam missus est ad excipiendum HenricumVII imperatorem. Obiit autem
in itinere ad eum proficiscens, in Sabaudia nimirum, ut putat Godwinus
[p. 791]. In libro Obligationum archivi Vaticani adnotatum est eum
anno MCCCX legatum factum in certa parte Italiae, de romana curia
discessisse in legationem die xxv octobris, et die X111 sequentis mensis
decembris 1n itinere suae legationis obiisse. 1 Hactenus autem ignotus fuit
locus in quo mortuus est, quem Bernardus Gnidonis ln opere quod descripsit

Historia bibliothecae, t. 1, p. 12- 16; Baluze, Miscellanea‚ t. iv, p. 617, 618). —
Gentile fut grand penitencier (Clamant V, n. 2649).
1. Cle'ment V, Appendice, p. 229 et 321. — Les bulles qui donnent a Thomas
Jorz ses pouvoirs sont du 8 octobre 1310 (Cle‘ment V n. 6341- -.6369)

