[1429] PAPARUM AVENIONENSIUM 387

LXXIX, ex quornm prioribus certo colligitur Archambaldum illum fuisse
adhuc in possessione ejusdem vicecomitatus eo temPore quo illa confecta
sunt, ex posterioribus vero vendidisse illum suum vicecomitatum diu
ante annum MCCCLXXIX Guischardo domino Treignaci. Paenituit
tamen illum postea istius venditionis. Quippe gesta postremi illius anni
ostendunt illum ob eam paenitentiam jura quae sibi competebant in eum
vicecomitatum sic venditum transtulisse in Heliam de Donzenaco episco-
pum Castrensem, proavunculum videlicet suum. Sed istud frustra fuit.
Nam is Guischardus et posteri ejus hunc vicecomitatum deinceps libere
possederunt.

Major est difficultas circa Guischardum IV istius patrem. Inter epistolas
enim Innocentii VI duas reperio datas anno MCCCLIII ad Carolum de
Hispania constabularium Franciae‚ in quibus apud eum commendat
Guischardum vicecomitem de Combornio, scribens interim locum ejus de
Combornio a rebellibus et aemulis regiis occupatum fuisse. Habet istud
inquam magnam difficultatem. Etenim cum Archambaldus filius Ber-
nardi ΙΙΙ vicecomitis et Blanchae Ventedornensis hunc vicecomitatum
tenebat, tenuitque usque ad annum saltem MCCCLXII quo testamentum
condidit, et Archambaldum IX fuisse adhuc vicecomitem Combornensem
anno MCCCLXXIV jam observavimus.

Nunc redeamus ad Petrum de Bessa dominum de Bellafagia. Uxorem is
habuit Margaritam de Thierno filiam et heredem Guillelmi de-Thierno in
Arvernis et Agnetis de Rupeforti, uti videre est in libro primo, cap. 11,
p. 26 Historiae Curtiniacensis. Ex eo matrimonio orti sunt Guillclmus
dominus de Bellafagia et de Peyraco, qui mortuus est absque liberis, anno
1390 in obsidione Carthaginis, Agnes vel Margarita nupta primum Beraldo
Dalphino anno MCCCLXXIII, deinde Odardo domino de Chaleron circa
annum MCCCLXXXIV, et Hiacinetta uxor ,Ioannis domini de Petra-
busseria et de Castronovo qui extinctus est anno 1390, ante Carthaginem.
Ita docet Andreas Duchesnius, lib. II, cap. VIII, p. 143 Historiae Casta-
neiorum. Et sic extincta est gens eorum qui de Bessa cognominabantur.

Ex gente istius cardinalis fuisse videtur Joannes de Bessa, quem fuisse
officialem Avenionensem reperi in Regesto anni sexti Innocentii VI.

P. 247, lig. 17. IPsUM ossTINUIT. Aymericus de Peyraco,abbas Moyssia-
censis, in suo Chronico1 de hac ipsa re agens ait Eduardum maximum
honorem reportasse de obcessione ville Calesii, quia resi· predictus Philippus
ipsum Eduardum existentem in obcessione obcessit cum magna potentia,
labore et sumptibus infinitis. Et finaliter dictus rea* Eduardus cepit willam
predictam in magnum dampnum et detrimentum totius regni. Et predicta
captio plus suit dampnosa et vituperosa regno Francie quam alia suerit
. quecumque, quia abinde reoe Anglie destruxit et consumpsit, et omnes incolas
illius ville Congediavit et propellit, etde Anglicis populavit, ut essent fide-
liores ipsi regi. Demum rea· Francie compatiens gentibus illis captis et
exulatis, dedit eis victum in regno suo, et in Carcassona et alibi eis provideri
fecit, quia fidelissimi fuerant et usque ad ultimam inediam se defenderunt et
tenuerunt in tantum quod pro muribus comedendis destruebant et dissipa-

1. Β. Ν., ms. latin 4991 A, fol. 143 r0.

