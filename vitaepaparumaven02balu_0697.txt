[1168] PAPARUM AVENIONENSIUM 687

viam cessionis, quam tot viri sapientes et literati approbaverant tanquam
meliorem et breviorem, praecipue cum ipse cum ceteris in conclavi ita
jurejurando promiserit, et postea electus confirmaverit. Orationem cardi-
nalis Ambianensis excepit dux Bituricensis, et cardinales debitis laudibus
et gratiis prosecutus est. Tum decretum ut die lunae sequenti iidem duces
et cardinales adirent ad Benedictum eique ab initio res quemadmodum
gesta erat exponerent. Sed id quidem tum Benedictus elusit. Postea tamen
die jovis, octava julii, omnes in camera paramenti fuere cum papa, et
caus‘as accessus sui ad eum retulere. sed frustra. Is enim noluit amplecti
eam viam, multum tamen contestatus se omnibus modis rationabilibus et
honestis daturum operam ut nnio fieret in sancta Ecclesia Dei. In hoc
porro conventu, praeter tres duces et cardinales, aderant episcopi Silva-
nectensis, pictaviensis, et Attrebatensis, et plures magnates. Ita ego scrip-
tum vidi in veteri codice nis. archivi regii parisiensis 1. ·

Haud ita multo post perlatum est ad regem quod cardinalis Ambianen-
sis non occultis consiliis cum Martino de Salva, cardinale Pampilonensi,
addicto partibus Benedicti agitabat ut cardinales retraheret a sententia
quam circa viam cessionis prompserant coram ducibus. Qua de re ad
eumdem cardinalem gravissimas literas dedit idem rex. Quas cum cardi·
nalis accepisset, videretque se et existimationem suam laedi, obtinuit
a cardinalibus ut ipsi omnes simul et singillatim scriberent ad regem falsam
fuisse eam famam, et cardinalem illum ab eo tempore quo duces Avenione
decesserant semper mansisse constantem in tenenda via cessionis absque
ulla mutatione aut variatione. Eorum literae extant in eodem codice ms.
archivi regii Parisiensis ².

Anno MCCCXCVIII, quum Petrus de Alliaco missus esset Avenionem
a rege et ab Ecclesia gallicana ut Benedictum rursum hortaretur ad amplec-
tendam viam cessionis, et idem Benedictus in congregatione cardinalium
eum audivisset, eoque egresso consistorium, cardinales deliberarent quid
agendum esset, quibusdam existimantibus grave admodum durumque esse
eum pontificem deprimere quem ipsi erexissent, Ambianensis dixit videri
sibi impositam singulis ipsorum esse necessitatem obsequendi regibus
Franciae et Germaniae in hac materia concordibus, cum eorum vita ab
illis penderet3 sane transigi rem posse melius, si solus rex Germaniae urgeret
viam cessionis, Francus ab ea abstineret3 verum tantum abesse ut ille viam
cessionis reprobet ut etiam eam imperet, mineturque se prohibiturum ne
cardinales fruantur reditibus suorum beneficiorum, absque quibus, inquit,
non possumus vivere. Tum ad Benedictum conversus ε <( Verum est, inquit,
beatissime pater, sanctitatem vestram a nobis electam et constitutam
fuisse in Sede apostolica, sed ea tamen conditione adjecta ut eadem sanc-
titas vestra serio laboret pro reformatione et unione Ecclesie, sicuti polli-
cita est. Vestrum est sic moderari actus vestros ut ad reddendas vobis
gratias teneamur. Melius enim animum vestrum nostis quam nobis notus
esse possit. >v Cum cardinalis Ambianensis finem dicendi fecisset, ceteri

1. Baluze (t. ιν, p. 400) et Archiv (t. v, p. 419).
2. Archives Nationales (J. 518, fol. 212 r0) et Martene (Amplissima collectio,
t. vn, col. 530-548).

