[1393] PAPARUM AVENIONENSIUM 905

adhaerebant partibus Karoli de Duracio, qui se regem Siciliae ferebat et
heredem Joannae.

Inter haec Maria regina Ludovici mater et tutrix nitebatur amore
potius quam vi ea loca occupare. Habebat Raymundus varias ditiones
variasque possessiones in eadem regione. Cum ergo is tum esset apud
reginam, eaque die xvn ejusdem mensis maii ab illo peteret homagium
quod comiti Provinciae debebatur ratione earumdem ditionum et posses-
sionum, ille respondit neminem adhuc illud praestitisse et nolle se facere
exemplum [Journal‚ p. 109]. Postea tamen praestitit homagium die
xxvn junii, praesentibus comite camerario, Raymundo Bernardi Fla-
mench, comite Bellifortis, et aliis. Ne autem citius praestaret obstitit
morbus quo eum detentum fuisse constat circa diem xv junii. Die dein
trigesima ejusdem mensis regina dedit ei literas confirmationis omnium
donationum ei factarum a regibus Siciliae [Journal, p. 123, 128 et 130].

Bellum quoque administrasse Raymundum cum Arelatensibus eodem
anno millesimo CCCLXXXV, et plures eorum abduxisse captivos patet.
Unde cum illos belli taederet, pacemque vellent, conventum est ut con-
troversias suas ponerent in arbitrio consiliariorum reginae„ Delegati
utriusque partis apud eam convenere die xvm decembris, nullo effectu
secuto, nisi quod arbitri statuerunt ut interim dum concordia tractabatur
supersederetur omni hostilitate. Die dein xxn episcopus Carnotensis et
Georgius de Marlio, magister hospitii domini papae, pacem inter Ray—
mundum et Arelatenses statuerunt his conditionibus, ut Arelatenses
Raymundo solverent trecentos florenos, ille vero eis redderet cives eorum
captos in bello, qui tum detinebantur in loco Sancti Remigii. Mediam
partem pecuniae statim solvi constitutum est. Aliam Georgius promisit
solutum iri intra diem decimum sequentis mensis januarii. Interim epis·
copus Carnotensis ad eumdem Raymundum scripsit die xxvn decembris
uti liberos abire juberet tres cives Arelatenses qui capti detinebantur apud
Alamanonem et Aureliam. Ad quac die xxm rescripsit Raymundus eos
se inscio et invito detine1i‚ neque sc id probare, eademque die scriptis ad
reginam literis reverentiae plenis se suaque ei filioque ejus obtulit [ww-nal,
p. 210, 213, 215]

Anno MCCCLXXXVI‚ die xv januarii, sigillatae sunt ab episcopo
Carnotcnsi literae quibus regina Raymundo ac patri matrique ejus con-
firmat omnes ditiones quas habebant in Provincia, ac praeterea pollicetur
se ex aequo et jure judicaturam litem quae erat inter eumdem Raymun-
dum et avunculum ejus, vicecomitem Valernae‚ matremque ejus. Prae-
terea sigillatae sunt aliae literae quibus regina mandavit Arelatensibus
uti eidem Raymundo justitiam exhiberi faciant de iis qui abstulerunt
gemmas, monilia, vasa, et alia ejusmodi pretiosa pertinentia ad Joannam
de Belloforti sororem Raymundi, quae pervasa fuerunt eo tempore quo
castrum de Baucio captum fuerat. Denique aliis literis tum quoque sigil-
latis regina promisit Raymundo se ei daturam ante diem xx1v junii in
vicecomitatu Lemovicensi tria castra, slyen, Chastel nouvel et Chasteau
Cher-vi, vel si ea intra tempus illud non daret, daturam mille libras annui
reditus in comitatibus Provinciae et Forcalquerii3 et ad ea adimplenda se
bonaque sua suorumque liberorum obligat. Tum die X1x missi ad eum apud

