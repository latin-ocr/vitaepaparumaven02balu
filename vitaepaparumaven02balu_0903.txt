[1381] PAPARUM AVENloNENsmM 893

Clementem uti verum pontificem. Impius ergo fuit beatus Petrus de Luxem·
burgo impius sanctus Χίηοθηῒίυε Ferrarius, impii Petrus cardinalis Pam-
pilonensis, Anglicus Albanensis, et plures alii magni cardinales et episcopi,
qui U1·⁶banum et successorem ejus abjecerunt, z:Clementis et successoris
ejus partes foverunt? An putas, Ravnalde, ita dementes ac suae famae
suaeque animae incuriosos fuisse tot principes, magnates, episcopos, viros
doctos ut quem scirent non esse verum pontificem, eum tamen colerent,
in ejus obedientia morerentur? Fieri potest ut unus homo, veluti cardinalis
Sancti Petri, coeca opinione putet se meliorem partem fovere. At fieri
nullo modo potest ut magna pars orbis, eaque citra controversiam doctior,
eam partem complectatur et in ea fovenda per multum aevi permaneat
quam putaret esse pejorem. Equidem nos existimamusplures in parte
Urbani fuisse qui eum ex animo crederent esse rite ac legitime electum:
quod etiam profecto de his quoque sentimus qui Clementi parebant. Obser-
vatum id pridem ab auctore epistolae in causa istius schismatis scriptae
ad Jodocum marchionem Brandeburgensem, quam reperimus in veteri
codice ms. Carthusiae majoris ¹ : Nec credam insuper, inquit, tot pruden-
tissimos viros proprie salictis immemores in dampnationem animarum sua-
rum sponte ruere, totque principibus atque populis eis credentibus tam gravis
erroris materiam exhibere. Item Ludovicus dux Andegavensis respondens
oratoribus regum Castellae et Hungariae missis in Galliam ut regi Karolo VI
suaderent defectionem a Clemente et perfugium ad Urbanum, cum
dixisset electionem Clementis communi consensu praelatorum Galliae
fuisse approbatam, uti factam a cardinalibus, quibus incumbebat viridico
testimonio Christi vicarium longe lateque per orbem publicare, addit
apud auctorem antiquum Vitae ejusdem Karoli 2 :Et cam tantos per notam
cujuscumque mendacii sue salutis immemores existere sit absurdum, ipsis
absque hesitatione aliqua afferemus. Idipsum observavit etiam Carolus dc
Ur cardinalis diaconus Sancti Georgii in tractatu edito3 adversus cardinales
concilii Pisani, in quo ait quamplurimos et valentes viros, magnae repu-
tationis et opinionis in vita, moribus, et scientia allegavisse pro utraque
parte verbo et scriptis et diversos tractatus edidisse. cum magna delibe-
ratione et studio et perseverantia usque in finem. Nos neminem judica-
mus. Non sumus ita stulti ut controversiam judicare velimus quam tot
, concilia reliquerunt intactam, quam ne ipsi quidem Romani pontifices
qui se Urbani successores vocabant judicare voluerunt. Summa stultitia
nunc censeretur esse apud nos, si illos notaremus impietatis qui in parte
erant nobis adversa. Tum quidem se pontifices mutuis edictis lacerabant,
proscribebant, et qui eorum partes fovebant, adversarios suos vocabant
ministros diaboli et antichristi. Sed id condonandum est studio partium.
Cessavit jamdiu illa contentio animorum, Odoricus Raynaldus exstinctus
'est3 contumeliae sine judicio deinceps non erunt.

Veniamus nunc ad alteram partem satyrae Raynaldi. Ait ergo Marti-
num episcopum pampilonensem fuisse auctorem impii illius edicti, eumque

1. Bibliotheque de Grenoble, ms. 988, fol. 233 r⁰.

2. Bellaguet‚ t. 1, p. 80.
3. Β, Ν., ms. latin 1450, fol. 49 r0-55 r0.

