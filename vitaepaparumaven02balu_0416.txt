406 NOTAE AD VITAS [894]

dubitaverit scribere Philippum regem excusari vix unquam posse quod
Petrum Bertrandi aliosque nonnullos cardinales dederit in custodiam.

Tandem Pastor factus est presbyter cardinalis tituli Sanctorum Marcel-
lini et Petri anno MCCCL, die xvn decembris. Onuphrius Panvinius errandi
occasio fuit iis qui titulum Sanctorum Silvestri et Martini 111110 cardinali
tribuerunt. Pessime Sammarthani, qui eum primo consecutum aiunt
titulum Sancti Silvestri, deinde Sancti Martini in montibus, ac si titulus
Sancti Martini diversus esset a titulo Sancti Silvestri.

Obiit anno MCCCLVI, x1 octobris, ut ait Contelorius. Recte sequenti
enim mense decembri titulus Sanctorum Marcellini et Petri datus est
Guillelmo Farinerii de Gordonio.

P. 256, lig. 6. RAYMUNDUS DE CANILHACO. Certum est hunc cardinalem
ortum esse e dioecesi Mimatensi, e castro videlicet quod hodie vocant
Rupem Caniliaci, ut testatur Petrus Gariellus in Serie episcoporum Maga-
lonensium, par. ΙΙ, p. 59. Constat autem ex testimonio ejusdem Garielli‚ qui
id tanquam certum tradit, Petrum de Canillaco, episcopum Magalo-
nensem, hujus Raymundi fratrem, fuisse filium Guillelmi. Ex quo neces—
sario colligitur eumdem fuisse patrem Raymundi. Matris ejus nomen non
proditur. Sed ex Matthaeo Villanio, lib. XI, cap. xxvi [Muratori, t. XIV,
col. 709] liquet eam fuisse sororem Bertrandi de Deucio, cardinalis Ebre-
dunensis. Itaque secundum ea quae tradita sunt a Gariello et quae nos
alibi invenimus, ita constitui posse videtur stemma istius gentis. Tres
fuere fratres, Guillelmus ille quem diximus, et Pontius et Guido abbates
Anianenses in Gallia Narbonensil. Guillelmus ex sorore Bertrandi de Deucio
cardinalis genuit Marquesium, quem anno millesimo CCCIII vixisse
constat ex Collectaneis de dissidio Bonifacii VIII et Philippi Pulcri,
Raymundum cardinalem, Petrum episcopum Magalonensem‚ Pontium
abbatem Anianensem, et Dalphinam matrem Guidonis de Severiaco.
Marquesius moriens unicam prolem reliquit Guarinam, quae anno
MCCCXLV nupsit Guillelmo Rogerii, Clementis VI fratri, ex quo orta
stirps Belfortiorum qui cognominati sunt de Canilhaco. Ex quo facile est
aestimare verum non esse id quod ait idem Gariellus, Guillelmum patrem
Petri episcopi Magalonensis fuisse sobrinum ejusdem Clementis et Grego-
rium XI ejus nepotem fuisse ex familia Canilhacorum.

Anno MCCCXXXIX Raymundus tum praepositus Magalonensis judex
electus una 611111 Guillelmo de Aura presbytero cardinale tituli Sancti
Stephani in Coelio monte finem posuit diutinae concertationi quae fuerat
inter Guillelmum de Lauduno, vestiarium Magalonae, et canonicos claus-
trales super augmentis quae dictus vestiarius eis dare tenebatur3 Gariel,
part. II, p. 12.

Anno MCCCXLV, cum Guillelmus de Lauduno archiepiscopus Tolosanus
renuntiasset archiepiscopatui, Raymundus ei suffectus est ², uti diximus
supra, p. 868.

Anno MCCCL Clemens VI eum creavit presbyterum cardinalem tituli
Sanctae Crucis in Hierusalem. Quo 1060 admonendum est recte jam ab

1. Gallia christiana, t. VI, col. 845-846.
2. Le 28 mars 1345 (Eubel, Hierarchia, t. 1, p. 488).

