[1188] PAPARUM AVENIONENSIUM 707

Tirasonensis, iu responsione ad articulum 65 casus primi electi 1, : Â« Inter-
rogatus super va dixit quod hoc scit de contentis in articulo, scilicet quod
dicta die veneris hora prima vel modicum plus, cum dictus cardinalis
(de Luna) dominus suus esset in lecto et nondum surrexerat, venerunt ad
eum duo milites, unus Neapolitanus, de cujus nomine non recordatur,
et alius Romanus vocatus dominus Laurentius de Sangrinis, qui fuerat
ad custodiam conclavis3 et, ut ipsi dicebant, veniebant ex parte archiepis-
copi Barensis ad loquendum cum dicto cardinali. Et ipse cardinalis misit
pro isto teste, et dixit sibi quod exiret ad eos ad excusandum eum, dicens
quod sentiebat se male et erat in lecto, et quod non poterant loqui cum eo.
Tamen tanta fuit importunitas eorum quod oportuit eum surgere et audire
eos. Et post modicum spatium, cum surrexisset dictus cardinalis, locuti
sunt cum eo, et dixerunt sibi, ut dixit iste testis, quod cardinalis retulerat
sibi statim ut recesserunt dicti nuncii, ista vel similia verba 111 effectu,
quod rogabat eum dictus archiepiscopus quod vellet ire ad palatium pape
quod est ad Sanctum Petrum, ubi dictus archiepiscopus erat, ad inthroni-
zandum eum et prosequendum ea que dictus cardinalis et alii cardinales
inceperant facere de dicto archiepiscopo, dicendo circa hoc multa verba,
quomodo ipse confidebat de eo et reputabat eum suum specialem amicum
inter ceteros cardinales. Et dictus cardinalis respondit excusando se quod
non poterat ire, quia non erat bene dispositus, ponendo alias excusationes,
de quibus iste testis non recordatur de presenti. Et videtur etiam sibi quod
dominus Alfonsus, olim episcopus Giennensis, venerit illo mane ad dictum
dominum suum ex parte dicti archiepiscopi ad faciendum sibi similes
preces super suo accessu ad dictum palatium, et dictus cardinalis excusavit
accessum suum. Et post hoc ad linem medie hore modicum plus vel minus
vidit iste testis quod venerunt ad dictum cardinalem dominum suum ex
parte officialium Urbis duo Romani, nescit si erant bandarenses vel alii
officiales, et rogarunt et requisiverunt dictum cardinalem ex parte dictorum
officialium et populi Romani quod ipse iret ad dictum palatium ad inthro-
nizandum dictum archiepiscopum simul cum aliis cardinalibus, qui debe-
bant venire. Et dictus dominus suus respondit quod non poterat facere,
replicando rationes supradictas. Et ad hoc fuit presens iste testis. Et
postquam recesserunt isti, post modicum spatium venerunt alii duo vel
tres Romani, de quibus credit iste testis quod unus eorum esset banda-
rensis, ex parte dictorum officialium et populi romani. Et isti ducebant
secum duodecim vel quindecim homines paucos plures vel pauciores, ut
sibi videtum et replicando preces supradictas requisiverunt dictum
cardinalem dominum suum quod vellet statim ire ad dictum palatium ad
faciendum quod supra dictum est. Et dictus cardinalis replicando excusa-
tiones suas dixit quod non poterat ire. Et tunc dicti Romani dixerunt sibi
ista vel similia verba : Domine, expedit quod vadatis, et nos habemus in
mandatis ab officialibus Romanorum quod non recedamus a vobis donec
vos sitis in dicto palatio. Et ut cardinalis audivit ista verba cepit turbari,
et dixit inter cetera verba, quid erat illud, si debebant eum ducere per vim,
quod ad hoc non habebant ipsi potestatem nec etiam omnes Romani.

1 Ms. cite, fol. 175 r0.

