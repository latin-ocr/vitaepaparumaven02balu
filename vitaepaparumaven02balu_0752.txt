742 NOTAE AD viTAs [1223]—

responderunt1 quod non meruit hoc suggeri, quia ut testantur canonice
sanctiones, talibus super hujusmodi invisibilibus ostensionibus credendum
non est, nisi p'er ostensionem miraculi vel scripture testimonium speciale hoc
probent. Aliter etenim esc hereticorum similem isti vitam ducentium salsa
assertione fides nostra sepius titubaret. Ipse quoque Urbanus in eadem
sententia erat. Nam cum quidam ex istis qui tum temporis aiebant se
familiariter loqui cum Deo, sicut solet loqui homo ad amicum suum,
accessisset ad Urbanum, eique dixisset sibi jam annis quindecim contem-
plationi vacanti in eremo divina revelatione patefactum esse ipsum esse
pseudopapam, cum ille narrationem suam, inquit Gobelinus Persona, nec
signo visibili nec sacre scripture testimonio confirmaret, tormentis coactus
est fateri mendacem se fuisse, et extremam Urbani saevitiam expertus
esset, nisi ille vitam ei donasset victus precibus praelatorum Gallorum
qui apud eum erant. Hanc porro historiam debere nos profitemur Odorico
Raynaldo, qui an. 1386, ξ 9, eam describit ex Gobelino. Si Urbanus
eadem aequitate examinasset vaticinatores qui eum esse verum papam
aiebant, haud dubie invenisset eorum neminem fuisse locutum cum Deo
facie ad faciem. Didicit experimento suo Gregorius, sed sero, fidem non
esse adhibendam istis revelationibus seu potius temeritati jactantium
visiones capitum suorum. Narrat enim Joannes Gerson in tractatu De
examinatione doctrinarum, parte Il, consider. iu, illum positum in extre-
mis, habentem in manibus sacrum Christi corpus, protestatum esse coram
omnibus ut caverent ab bominibus sive viris sive mulieribus sub specie reli-
gionis loquentibus visiones sui capitis, quia per tales ipse seductus, dimisso
suorum rationabili consiliO, se traoeerat et Ecclesiam ad discrimen scismatis
imminentis, nisi misericors provideret sponsus Jesus. Quibus verbis gene-
ralibus notatos fuisse a Gregorio papa XI Petrum Arragonium, Brigittam
Suecicam, ac Catharinam Senensem scribit Spondanus, an. 1378, §2. Con-
sentanea sunt ista iis quae eumdem Gregorium morientem dixisse refert
in sua depositione Hugo cardinalis de Britannia. Afferam autem ipsa
verba 2 : Primo ipse discit quod quando dominus Gregorius sensit quod non
poterat evadere, vocavit omnes cardinaleS, et emposuit eis quod ipse habebat
conscientiam quare duxerat eos acl illas partes et posuerat Eclesiam Dei in
periculo. Nam dicebatur quod post eum deberet assumi in papam unus
quidam malus homo et dyabolicus. Et propter hoc rogabat eos quod vellent
esse in perfecta caritate, et eligerent cle collegio aliquem de notabilibus perso-
nis que erant ibi, et non curarent de rigore illius decretalis Ubi majus, et
expedirent se cito et eligerent illum in quem major pars 3 collegii consentiret.
Nam ipse suspende bat decretalis illius rigorem et aliarum que loquuntur in ista
materia usque in mensem septembris. Bulla Gregorii XI qua suspendit
rigorem illius decretalis edita est apud Odoricum Raynaldum, an. 1378,
ξ 2. Propter eam causam Gregorius, qui praevidebat vim illatum iri car—
dinalibus, eos hortatus est ad electionem festinantiam. Testatur istud
rursum Petrus de Crosso, S. R. E. camerarius, initio depositionis

1. Baluze, t. iv, p. 244.
2. Β. Ν., ms. latin 11745, fol. 37 1⁸0.
3. C’est-a-dire la majorite des deux tiers (Valois, t. 1, p. 8, note 1).

