⁴328 NOTAE AD VITAs [1105]

tem ejus non fuisse. Illum itaque assecutus est apud Romam anno
MCCCLXXVII exeunte, ut supra diximus.

Anno sequenti obiit Romae idem Gregorius die xxvn martii. Hinc
origo magnorum tumultuum et pestilentissimi schismatis. Romani enim
aegre ferentes romanum Pontificem, episcopum universalis Ecclesiae,
ut ipsimet vocant, alibi quam Romae habitare, tum avaritiae, ex qua
erumpere audaciam scripsit Tullius, stimulis incitati, precibus quidem
petierunt a cardinalibus papam romanum aut Italicum, sed preces erant
quibus contradici non posset, ut ait Tacitus. Minas enim jactabant, pericula
intendebant, formidines opponebant, et vagabantur passim toto foro
cum barbaro atque immani terrore. Inter haec cardinales ingressi sunt
conclave. Adnotat autem Thomas Petra, canonicus Patracensis, in sua
depositione cardinalem Gebennensem et cardinalem Sancti Eustachii
primos omnium in illud ingressos esse. Postea electus est Bartholomaeus
archiepiscopus Barensis, Urbanus VI vulgo dictus3 quem cardinales omnes
postea deseruerunt, uno excepto, videlicet cardinale S. Petri, uti supra
p. 958, 1033, dictum est. .

Miserabilis tum fuit status cardinalis Sancti Eustachii. Narrat enim
Artaudus episcopus Grassensis in depositione sua se post electionem Urbani
ivisse ad Sanctum Petrum cum abbate Sancti Bartholomaei, sed propter
metum ex Romanis, quia populus erat in surore, quia dies declinabat, et
adhuc longum erat iter, declinasse a via, et abduxisse eos retro longe
capita ardua ab ictu, ut ait Virgilius, id est, retro abscessisse, secutosque
fuisse cardinales Sancti Eustachii et de Ursinis qui incedebant inter cuneos
armatorum et furiosorum. Cum fuimus 1, inquit Artaudus, in domo
domini de Ursinis, et dominus Sancti Eustachii esset in camera paramenti,
vidi ipsum valde afflictum, ymo afflictissimum, et vere fuit michi visum quod
esset quasi alienatus a mente. Pettvit a me ad quid veneram. Respondi si
aliqua volebat precipere, et subjunxi in vulgari : He! Pater reverendissime,
estis bene afflictus, Dixit ipse : Vere sic, sed vos, qui fuistis in rebellionibus
Ytalie, videtis remedium? Vere, pater reverendissime, non, quia nisi a se
ipso sedatur tumultus», non videtur michi modus, Verum est quod audio
quod illi nostri qui sunt in castro Sancti Angeli exeunt contra Romanos3
et si casu aliquem interficiant, nos omnes erimus mortui. Quare placeat
paternitati westre mittere ad illum locum et hortari eos ne ad aliquod illicitum
prorumpant. Tunc respondit michi quod bene dicebam. Et subjunxit: Sed
credatis quod iste ludus non remanebit sic.

Jactabatur interea in vulgus et per provincias Urbanum rite· atque
legitime electum fuisse. Neque sibi deerat ipse. Scribebat enim ad
principes et academias de sua electione. Cardinales quoque coegit ut
scriberent contra veritatem gestorum. Itaque illi metu pejorum ei praesti-
terunt obsequium. Extat in sermone quem Guido de Malesicco habuit
in synodo Cameracensi insignis locus de literis illis. Cum enim retulisset
objectionem quae tum fiebat cardinalibus quod ipsi per suas literas scriptas
quibusdam principibus Urbanum agnoverant esse verum papam, addit '22

l. H. N, ms. latin 11746, fol. 49 νο.
23. [lescle-Leclercq, Histoire des coni-iles, Paris, 1915, t. V12, p. 1505.

