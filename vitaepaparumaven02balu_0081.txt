[601] PAPARUM AVENIONENSIUM 71

tituli Sanctorum Nerei et Achillei in domo fratrum Minorum Avinionensium
in sepultura domini Neapoleonis cardinalis in sesto Annuntiationis die lune
post ramos palmarum anno Domini MCCCXLII. Describenda sunt quaedam
fragmenta ex eo sermone, ex quibus facile agnoscet lector quis quantusve
fuerit hic Neapoleo. Fuit enim, inquit Petrus Rogerii ¹, magne industrie in
agendorum consideratione. Fuit magne clementie in singulorum dilectione.
Fuit magne potentie in bonorum operatione. Fuit magne potentie in adverso·

” rum toleratione. Et paulo post t Sicut enim, domini mei, vidistis, ipse erat vir

totius prudentie, in sermone verast, in judicio justus, in consilio providus, in
commisso fidelis, in interventione strenuus, in bonitate conspicuus, et in
universa morum honestate preclarus. Mortem ejus praecessisse diuturnam
infirmitatem et in ea illum forti animo tenuisse patientiam docet idem
sermo, singulis autem diebus dominicis communicasse quamdiu ea duravit,
et demum post suscepta omnia Ecclesiae sacramenta vocatum a Domino
eo tempore quo ipse transire voluit ex hoc mundo ad patrem. Demum addit
Petrus eum ante mortem accepisse benedictionem apostolicam cum plena
indulgentia. Haec sunt ejus verba 2 : Septima et ultima causa est plene indul-
gentie quam sibi dominus papa misit efficientia et qualitas. Devote enim rece-
pit hanc benedictionem, per quam dominus papa ea: potestatis plenitudine
sibi collata a Christo sibi concessit plenam indulgentiam omnium peccatorum.

' Vixit annis Lvn in cardinalatu, ut observat idem Petrus 3 : Non legitur

aliquis in cardinalatu tantum vixisse quia LVII annis vel circa.

Ex literis istius Neapoleonis datis anno MCCCXXX die xlx aprilis,
quarum breviarium extat apud Andream Duchesnium inter probationes
Historiae dominorum de illonteacuto, apparet villam de Balneolis sitam in
seneschallia Bellicadri ei dudum datam fuisse per regem Philippum, id est,
pulchrum, ut opinor. Nam paulo ante ibidem, p. 156, referuntur literae ejus-
dem Philippi, datae anno MCCCIII, quibus considerans dilectionis affec-
tum quem dilectus et specialis amicus suus Neapoleo, Sancti Adriani dia-
conus cardinalis, ad eum gerebat, eidem concedit mille florenos auri de
Florentia annui redditus in thesauro suo pro se et ejus heredibus. Postea
autem, ut se liberaret ab ea praestatione, ei haud dubie dedit locum de
Balneolis vice ejusdem redditus annui. Ex quo conjecturam sumere licet
falsum esse quod Odoricus Raynaldus, an. 1316, ἓ 21, ex quadam oratione
legatorum Benedicti XIII acl Karolum VI, regem Francorum, refert,
nimirum regem Franciae, ut hunc Neapoleonem dimoveret a proposito
reducendi Romam curiam romanam 4, dedisse sibi et heredibus suis villam
notabilem de Balneolis. Haec sunt verba illius oratoris : Attendatis quid
fecerunt predecessores vestri non est diu cuidam cardinali vocato domino
Neapoleo de Roma vel de Italia. Nam cum vellet curiam reducere Romam,
dominus rex Francie qui tunc erat dedit sibi et heredibus suis villam notabilem
de Balneolis. Eadem fide seu potius diligentia quidam Romanus civis,

1. Ut sup., f. 256 1⁸⁰.

2. Ut sup.‚ f. 258 v0.

3. Ut sup., f. 255 1⁸⁰.

4. Le roi d’Angleterre lui servait une pension annuelle de 50 mares (Rymer‚
Foedera, t. 1⁴, p. 92).

