74 NOTAE AD vrrAS [603]

autem idem Cangius, dum p. 249 scribit Theodorum anno tantum
MCCCX iniisse possessionem marchionatus Montisferrati.

P. 26, lig. 25. F1L1AM OBIZINI, Argentinam, uti vocatur etiam in conven-
tionibus initis anno MCCCVII inter Karolum II, regem Siciliae, ⁴et Genuen-
ses. Vide Cangium, ibidem, p. 249.

P. 26, lig. 26. CAPITANEUS JANUE non solus, sed primus. Etenim capi-
taneus quoque cum eo erat Barnabos de Auria, ut docent eaedem conven-
tiones. Vide Albertinum Mussatum, lib. V, cap. 1 [Muratori. t. x, col. 4ΟΟ],
De gestis Hem-ici VII, imperatoris. Abbas vero <sive magistratus aut tri-
bunus plebis homo plebeius, ut scribit Albertinus Mussatus initio libri
quinti [ut sup., col. 399]‚ De gestis Henri VII, imperatoris, vel secularis,
ut Aegidius Bellamera, in cap. Si diligenti, de foro competenti) erat
tum Nicolaus Frambe.

P. 26, lig. 31. PRINCIPATUM ACHAYE. Ut locus iste, qui aliqua obscuritate
laborat, intelligi facilius possit, observandum est Balduinum ΙΙ imperio
Constantinopolitano spoliatum a Michaele Palaeologo confugisse in Siciliam,
ct demum,anno MCCLXVII, die xxvn maii, foedus apud Viterbium iniisse
cum Karolo I, rege Siciliae, istum vero pollicitum esse se ei suppetias ven-
turum cum magnis auxiliis hominum armatorum, et facturum ampliter
sumptus in hunc exercitum. Tum Balduinus, ut quam gratissimus erga
Karolum cognosceretur, simul ut ei aliquo modo resarciret sumptum infi-
nitum et magnum laborem quem insumpturus esset in suppetiis ferendis,
illi heredibusque ejus in regno Siciliae successuris in perpetuum dedit
principatum Achaiae et Moreae cum omnibus juribus imperialibus, id est,
summum in eam imperium; dominio et possessione feudi remanente semper
penes principem Achaiae, qui illud deinceps sub homagio teneret a regibus
Siciliae, uti ad hanc usque diem eo modo tenuerat ab imperatore Constan-
tinopolitano. Tum pactum conventum est inter eos ut Philippus filius
Balduini duceret in uxorem Beatricem filiam Karoli, cum nubilis erit aetatis,
eaeque nuptiae anno demum MCCLXXIII celebratae fuerunt. Eadem tem-
pestate, uti tradit Angelus Constantius, despota Moreae, qui tum erat
Guillelmus de Villa-Harduini, timens sibi ac suo principatui, ut subsidium
quaereret adversus vim externam ingruentem, Philippum Karoli filium
secundo genitum maritum dari obtinuit Isabellae filiae suae quam unicam
habebat. Verum matrimonium illud non coiit ob infelicem et acerbam
mortem ejusdem Philippi. Anno dein MCCXCIV, die xm augusti, Karolus
II, rex Siciliae, eum principatum dedit filio suo principi Tarentino, qui
biennio ante uxorem duxerat Ithamarem filiam Nicephori Angeli ducac
Conineni despotae Epiri veteris sive Romaniae, et in dotem acceperat plu-
rimas regionis illius provincias, ad quas sibi uxorique asserendas bellum
transtulit in Graeciam. Ea per errorem Tomara vocatur in veteri libro
archivi regii Neapolitani apud Summontium, lib. IV, t. 111, p. 148, ubi ita
scriptum est : Berardus de Sancto Georgio legatur ad partes Romaniae
curn potestate capiendi in uxorem Philippi Tarentini principis Tomaram
filiam domini Nigiphori dispoti Comini ducis et Aquinae de Spina ducissae
Cominae ejus conjugis. Ex quo loco depravato collegerunt Sammarthani
uxorem Nicephori fuisse Aquinam ducissam Cominae, quam ex Georgio
Pachymere in Andronico, lib. III, cap. 1v et lib. V, cap. xxx [ed. du Corpus

