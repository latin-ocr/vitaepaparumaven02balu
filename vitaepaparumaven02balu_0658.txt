648 NOTAE AD VITAs [1126]

Theodericus a Niem, regis Hungarici potentia abuti volebat ad dejiciendam
reginam ut postea facilius regnum Siciliae aut partem ejus transferret in
homuncionem ignavia et lascivia perditum, ut ad an. 1382, ἓ 1, ait Wadclin-
gus [t. IX, p. 50], in scelestissimum et impudentissimum nebulonem Fran-
ciscum Pregnanum nepotem suum, ut colligitur ex eodem Theoderico,
cap. V111, xxl et xxvln [p. 23, 40 et 55] ejusdem libri, in soldanum etiam
Babyloniae illum libenter erecturus, si potuisset, ut in Tractatio sexto
Nemoris unionis, cap. xxxix, ait idem auctor. Ergo Urbanus ad Ludovicum
diversis literis propria manu ejus scriptis, ut eod. libro I, De schismate,
cap. xv [p. 31] ait Theodericus, ei significavit decrevisse se Joannam privare
regno eamque projicere in monasterium, et misso ad eum legato Martino
Tarentinensi, camerario suo, postulavit uti Carolum ducem Duracii
sibi cum decenti armigerorum comitatu destinaret acl Urbem, quia eum dicto
regno Siciliain regem preficere et juvare vellet adeo quod possessionem regni
adipisceretur. Haec sunt enim ipsissima verba Theoderici de Niem ex
capite xxl [p. 40] ejusdem primi libri. Ex quibus facile colligitur vanas non
fuisse querelas Joannae adversus Urbanum, cum ex iis quae dicta sunt
certo constet eum re vera destinasse 'privare illam regno Siculo, uti postea
de facto fecit post adventum Caroli. Ex quo rursum colligitur imperite et
absurde confictam esse fabulam de rejecta ab Urbano coronatione Ottonis
Brunsvicensis, cujus nullam mentionem facit idem Theodericus diligens
alioqui scriptor rerum quae tum circa Urbanum actae sunt. Nunc redeamus
ad ipsum Ottonem. Δ

Erumpente jam schismate in Ecclesia sancta Dei, Otto cupiens illud
exscindere in ipso sui ortu, Tiburim accessit ad Urbanum cum decenti
comitiva jurisconsultorum et militum de Neapoli, ut ait idem Theodericus
[p. 21], sed non potuit obtinere ab Urbano. Itaque ab eo recessit, ad quem
postea non revenit. Tum vero cardinales Clementem Vll elegerunt. Is
ergo cum postea venisset Neapolim, et male exceptus esset a populo, coac-
tus est hinc discedere, ut docet Stephanus episcopus Tudertinus in sua
depositione. His ita constitutis, regina Joanna, ut ad an. 1379, §32, ait
Odoricus Raynaldus, Neapolitano populo pollicita est se, deserto Clemente,
Urbano obsequentem futuram. Verum in depositione episcopi Tudertini,
ex qua >ille sua accepit, nihil istius modi legitur, sed tantum eam dixisse
populo Neapolitano quod volebat sequi consilium eorum, et misisse legatos
ad Urbanum pro concordia fienda. Quae verba ut certum est posse accipi
eo sensu quo ea Raynaldus accepit, ita negari non potest quin ita simpliciter
intelligi possint ut dicere voluerit episcopus Tudertinus Neapolitanos, qui·
naturali affectu inclinabant in Urbanum popularem suum, et videbant
reginam in Clementis partes transiisse, ei suasisse ut concordiam sua
auctoritate inter eos revocaret, illam vero dixisse se velle sequi eorum con-
silium, ac legatos statim misisse ad Urbanum propter eam causam. Cum
vero habuit nova de viro suo, id est, cum ex Ottonis mariti sui literis intel·
lexit animum Urbani non posse flecti ad concordiam, quod supra testatum
vidimus a Theoderico de Niem, tum mandaVit legatis suis ut ad se redirent
sine conclusione aliqua, inquit episcopus Tudertinus, nimirum quia perti-
nacia Romana vinci non poterat. Ita ego interpretor obscuritatem verborum
&Pi-<copi Tudertini, quem constat fuisse inimicum Clementis.

