904 NOTAE AD VITAs [1392]

quas quondam Guillelmus comes Bellifortis, pater dicti Raymundi‚ praes-
titerat camerae apostolicae tempore Gregorii XI, et pro pluribus et magnis
summis auri et argenti quas petebat a camera apostolica pro certis ser-
vitiis quae ipse Raymundus cum magna quantitate gentium armorum
fecerat sanctae matri Ecclesiae,tempore ejusdem Gregorii, necnon pro
pluribus servitiis eidem Gregorio factis per eumdem Raymundum, de quo
debebantur eidem magnae summae auri et argenti. Porro Froissartus in
hoc loco insignem valdeque festivum Raymundi jocum refert circa modum
quo Clemens et cardinales utebantur ad legendos milites adversus eumdem
Raymundum. Referam autem ipsa ejus verba. Cum ergo dixisset se intra
mensem maium finem impositurum huic bello et statim transmissurum
in Italiam exercitum, addit [ed. Kervyn, t. XIV, p. 297] adversus papam et
cardinales : Ils me cuident lasset· pour me faire excommunier, mais non
feront. Ils prient chevalliers et escuyers, et les absolvent de peine etde coulpe
pour moy guerroier,· mais ils n’en ont nul talant. J'auroie beaucoup plus
de gens d’armes pour mil florins que ils n'auroient pour toutes absolutions
que ils pourroient faire et donner en sept ans, Recte. Corpora enim militaria
(ut idem Froissartus ait,vol. 11, cap. CXXXII) non aluntur indulgentiis ac
remissionibus, neque ea magni facere solent, nisi in articulo mortis: Car
les gens d’armes ne vivent pas de pardons, n’ils n'en font point trop grand
compte, fors au destroit de la mort.

Corruptum est ejus nomen in tomo sexto Spicilegii Dacheriani, p. 61,
et in tomo quarto Historiae Universitatis Paris„ p. 710, ubi male editum
est Raymundo de Turonia pro Turenna.

De Raymundo, quoniam occasio tulit, nonnulla dicenda sunt quae
alibi non leguntur quam in Dziario ,Joannis Fabri episcopi Carnotensis
ideoque commemoranda. Cum itaque bellum 1 esset inter eum et papam
Clementem, episcopus Aptensis et urbs Tarasconensis ad Raymundum
scripsere de quibusdam negotiis quae tangebant Mariam reginam Siciliae,
quae tum erat apud Villamnovam contra Avenionem, et propterea necesse
erat illum ad eam venire. Regina ergo ad eum misit die nona maii anno
MCCCLXXXV, ut ad se veniret. Papa vero ei potestatem fecit manendi
secure et libere per quindecim dies in civitate Avenionensi. Venit ergo
ad reginam in die Ascensionis Domini,xl maii 2. Tum nuntius episcopi
Aptensis et urbis Tarasconensis ei dedit literas ad eum scriptas, quarum
testimonio verbis ejus fides et auctoritas tribuebantur. Sed cum ille nihil
dixisset conveniens regiis negotiis, remissus est absque certo responso,
Tantum datae literae Raymundi responsoriae ad episcopum et cives
Tarasconenses, quas jussu reginae dictavit episcopus Carnotensis [λοιινηαί7
p. 107 et 108]

Ardebat ea tempestate Provincia bello civili, discordia, factionibus.
Plerique enim fovebant Ludovicum ΙΙ regem Siciliae, ad quem ex dono
Joannae reginae facto patri ejus pertinebat comitatus Provinciae. Alii

1. Sur toute cette guerre, il faut consulter N. Valois, t. 11, p. 331-359‚ et Ray-
moml de Turenne et les pape-5 d’Avignon,dans l’Annuaire-bulletin de la societ&
de Z'lzisioire de France, t. xxw (1889), p. 215-276.

2. Liscz le 12 mai.

