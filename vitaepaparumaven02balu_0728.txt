718 NOTAE AD VITAs [1200]

ipsa die electionis, id est, die decima junii. Haec omnia reperiuntur in
laudato codice Colbertino ¹.

Ad literas imperatoris rescripsit pontifex die quarta mensis decembris 2
paratum se esse procedere in approbatione ipsius electionis postquam
Wenceslaus praestiterit juramenta a regibus Romanorum praestari solita.
Et mense februario sequenti3 scribens ad eumdem principem perstitit in
sententia, processurum se aiens ad factum approbationis hujusmodi cum
solemnitatibus opportunis, ea tamen ,cautione adhibita, ut NVenceslaus
primum mittat literas continentes juramenta quae promissa erant et de
jure debebantur. Has Gregorii literas habemus in codice epistolarum ejus.
Tum vero papa ad Karolum in Germaniam misit Thomam de Amanafis,
episcopum ea tempestate Nimociensem‚ postea vero archiepiscopum Neapo-
litanum. Testatur istud ipse Thomas in sua depositione his verbis4: Item
interrogatus quare imperator afficitur ad Bartholomeum dixit quod impera—
tor, pater istius, volebat quod iste filius ejus esset imperator tempore domini
Gregorii, et erat concordatum de certo modo, et super istis iste archiepiscopus
iverat ad imperatorem de mandato domini Gregorii. Postea ille Β. a principio,
quando electus fait, ipse nolebat indulge-re illud et dicebat quod mitteret ad
eum solempnes nuncios. Sed postquam successerunt ista, ipse concessit impe-
ratori illud quod petebat. Rediit autem inde Thomas anno MCCCLXXVII,
die nona novembris, ut ipse rursum testatur his verbis 5: Item dixit quod
suerat iste destinatus per dominum G. ad partes Alamanie et ad impera-
torem, et iverat Romam vivente papa G. redeundo ab ambassiata sua, et intra-
verat Romam nona die novembris anno Domini millesimo trecentesimo
LXXVII et resedit continue Rome usque ad mensem junii. De confirma-
tione porro electionis Wenceslai per Urbanum VI agemus infra ad
paginam 4913. 1].

Anno MCCCLXXIX Wenceslaus vicarium suum generalem in Italia
et ultramontanis partibus constituit Jodocum marchionem Moraviae ⁶,
eique injunxit ut cum in terras potestati suae commissas advenisset
inquireret diligenter quis duorum de papatu contendentium esset verus
papa, Bartholomaeusne, an Robertus, et illum quem verum et legitimum
sponsum sacrosanctae romanae Ecclesiae et beati Petri successorem esse
sibi constaret, in verum papam reciperet et protegeret, alium vero perdi-
tum et intrusum expelleret et ultore gladio tanquam totius christianitatis
invasorem et humani generis inimicum persequeretur. Extant hae literae
in codice 814 bibliothecae Colbertinae. Eidem aliis literis, quae descriptae
sunt in eodem codice, mandavit ut foedera renovaret quae antea'inita
fuerant inter imperatores et reges Francorum ⁷.

1. Ut s.‚ p. 154-157.

2. Baluze, t. 1v, p. 158; l’acte date de 1377, ct non de1376.

3. 1378 (Baluze, ul s.‚ p. 160).

4. B. N„ ms. latin 11745, fol. 44 v0.

5. ΜΞ. cite, fol. 43 v0.

6. Jossc sut nomme le 5 juillet 1383, et non en 1379 (Beuum, t. lv, p. 227, et
Valois, t. 11, p. 283).

7. Baluze, t. iv, p. 229 (vers aofit 1383).

