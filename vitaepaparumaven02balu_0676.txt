666 , NOTAE AD V1TAs [1144]

Anno MCCCLXX obiit Aymericus Hugonis, episcopus Lodovensis.
Vacanti vero huic Ecclesiae praefectus est ab Urbano V Guido de M? lesiccO,
archidiaconus de Corbaria in Ecclesia Narbonensi, doctor decretorum,
capellanus et acolythus papae, in sacerdotio constitutus, literis datis
apud Montemflasconem, v1 kal. junii anno octavo [27 mai 1370]. Ab ea
deinde Ecclesia translatus est ¹ ad pictaviensem anno sequenti, ut tradunt
Sammarthani. Ea tempestate Joannes dux Lancastriae, qui tum Aquita-
niam vice Eduardi III, regis Anglorum, patris sui, et vice Eduardi principis
Walliae et Aquitaniae, fratris sui, regebat, conquestus est verbis genera-
libus de modis qui tenebantur in provisione beneficiorum ecclesiasticorum.
Ad quae respondens Gregorius XI papa ad eumdem ,loannem ita rescripsit :
Rursus, fili predilectissime, admiramur non modicum de aliis qu'e aliquibus'
ex predictis nostris fratribus S.R.E. cardinalibus scripsisti, videlicet de modo
quo beneficia hodie conferuntur, et per quales titulos, videlicet per traditionem,
ut astruere nitebaris, Libenter enim scire vellemus quam in tuis partibus
prelationem dedimus de qua reprehendi valeamus. Si de episcopatu Picta-
vensi loquaris, credimus ipsum contulisse viro probissime, frequenter in
arduis et presertim in romane Ecclesie negotiis comprobato, claro scientia, '
multisque virtutibus predotato, qui de dicto principatu ac etiam de terra que
eisdem genitori et germano tuis ac tibi obedit oriundus existit.

Anno MCCCLXXIV idem papa Gregorius faciens suum testamentum,
inter ejus, executores nominavit hunc Guidonem episcopum Pictavien-
sem3 vide t. VI Spicilegii Dacheriani‚ p. 688.

Anno MCCCLXXV idem Gregorius eum creavit presbyterum cardina-
lem tituli Sanctae Crucis in Hierusalem. Vulgo autem vocatus fuit cardi-
nalis pictaviensis. Josephus Maria Suaresius in Praeneste antiqua, p. 244,
testatur eum inhabitasse palatium intra fines parochiae Sancti Agricoli,
quod Pictavensis cardinalis librata vulgo nuncupabatur.

Anno MCCCLXXVI, xvn kal. julii [15 juin], Gregorius ei confirmavit
canonicam et custodiae titulum in Cracoviensi basilica vacantem per
mortem Nicolai Grothi3 Bzov., an. 1376, ἕ 27.

Eodem anno Romam profectus est cum Gregorio. Illic habitasse eum
versus campum Neronianum legi in depositione Joannis sancii, canonici
Hispalensis. ’

Anno MCCCLXXVII habuit prioratum de Veraseno, uti scriptum est
in codice 4030 bibliothecae Colbertinae 2 his verbis : Anno LXXVII, die
jovis VIII januarii, in Corneto, dominus meus cardinalis Pictavensis in
ejus camera paramenti vigore gratie sibi facte acceptavit prioratum de· Vera-
seno, Viennensis diocesis, a monasterio Case Dei, ord. sancti Benedicti,'
Claromontensis diocesis, immediate dependentem, vacantem per mortem
ultimi prioris ipsius, et petiit ac obtinuit sibi provideri de dicto prioratu
per dominum Petrum Prepositi, ejus camerarium et executorem, salvis
protestat. et sub conditionibus, ut est moris, presentibus dominis Bertrando
de Sancto Christophoro et ,Iacobo de Jongueyo, capellanis et cubiculariis
dicti domini cardinalis testibus.

1. Le 9 avril 1371 (Eubel, Hierarchia, t. 1, p. 399).
2. Β. N„ ms. latin 7742, fol. 63 v0.

