[1142] PAPARUM AVENIONENSIUM 663

notat auctor Clironici Briocensis, ob eam, ut arbitror, causam quia ad
cardinalatum assumptus erat ex episcopatu Briocensi in Britannia. Unde
et in codice 815 bibliothecae Colbertinae ¹, fol. 281 v0, vocatur cardinalis
Briocensis in tractatu quem Bertrandus de Acromonte tum scripsit ut
ostenderet electionem Urbani VI non valere, Clementis vero VII electionem
esse legitimam.

Anno MCCCLXXVI secutus est Gregorium XI in Italiam, et vidit
exoriri schisma quod tum Ecclesiam Christi divisit in duas partes. Manebat
autem Romae prope palatium papae, ut ipse testatur in sua deposi-
tione.

Idem testatur de non dedisse vocem suam Urbano. Sic enim legitur in
eadem depositione ² ε Dominus de Florentia nominavit cardinalem Sancti
Petri, et dominus Lemovicensis nominavit illum Bmensem, et alii post
eum. Et quando venit 0051: ad istum, noluit eum nominare iste cardinalis,
ymo dixit quod non cognoscebant eum sicut ipse. Et infra ε Item dixit in vera
conscientia sua quod ante ingressum conclavis nec post nunquam habuit
in mente consentiendi in eum nec eligendi eum, nec etiam cum esset in conclave
nominavit eum, quia cognoscebat eum quod esset melancolicus et furiosus
homo. Scilicet illum fortasse noverat olim Romae. Nam ex eadem depo-
sitione liquet hunc cardinalem diu habitasse Romae et mores Romanorum
illi fuisse notos.

Cum vero in initio tumultus Romani quidam dixissent cardinalem Sancti
Petri electum esse papam, certum est capam pontificalem impositam illi
fuisse ab isto cardinale, ut dicemus ad paginam 447. His ita gestis, cum 3
Romani venirent ad jaciendum illi reverentiam, et per eam occasionem
eorum furor paulum conquievisset, Hugo ad aedes suas confugit, ubi se
tutum fore arbitrabatur, sed frustra. Nam cum 4 esset intus (ut ipsemet ait
in sua depositione), venerunt Romani in magna multitudine armatorum, et
familiares sui disserunt isti domino cardinali, et submiserunt eum per quam-
dam strictam fenestram, et sugit cum uno clerico super tecta domorum, et
abscondit se usque ad tenebras, et de nocte transtulit se in castro Sancti Angeli.
Et ipse nolebat venire altera die nisi propter alios cardinales, et quia non
poterat aliud facere. Tum vero Romani domum ejus depraedati sunt, ut
legitur in Secunda vita Gregorii XI, p. 448, et in responsione Aegidii
Sancti Munionis praepositi Valentinensis ad articulum 61 casus primi electi,
in quo haec verba habentur 5 : Ad aliud quod dicitur de remanentibus in
hospitiis, quia subdit tute et pacifice, respondit quod cardinalis de Britannia
suit depredatus et perdidit majorem partem bonorum que babebat, et etiam
anuli fuerunt extracti violenter de manibus suis, prout dictus deponens dixit
se audivisse ab eodem domino cardinali. Unus etiam familiaris suus suit
interfectus ante portam hospitii sui per Romanos. Eadem historia sic enar-
ratur in responsione Alfonsi Azero archidiaconi de Metina in Ecclesia

1. Β. Ν., ms. latin 1470.

2. B. Ν., ms. latin 11745, fol. 37 νο.
3. Ibidem.

4. Ibidem.

5. Ms. cite, fol. 189 r0.

