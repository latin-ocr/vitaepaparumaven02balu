[1375] PAPARUM AVENIONENSIUM 887

originali luculenter probant ea quae de beata Oringa sive Christiana legun-
tur in tomo primojanuarii Bollandiani,p. 652, 656. Quanquam Trithemius
in Chronico Hirsaugiensi, tom. 11, p. 256, observat beatam virginem Mariam
varia de hoc argumento responsa dedisse, et Brigidae quidem Suecicae
dixisse se concep tam fuisse sine aliquo naevo peccati originalis, Catherinae
vero Senensi se conceptam fuisse in originali peccato more ceterorum.

P. 502, lig. 6. JOHANNE DE MONTESONO. Antequam ultra progrediamur
observandum est Henricum Spondanum, an. 1387, ξ 7, hanc historiam
referre ex historia ms. rerum sub Carolo VI gestarum, ex opusculis Petri
de Alliaco, quae nunc edita sunt in tomo quarto Historiae Universitatis
parisiensis, et ex hoc auctore Vitae Clementis, nihil vero attulisse de
suo praeter verba admodum modesta et simplicia. Et tamen frater
Vincentius Maria Fontana in Monumentis DominicaniS, p. 253, in eum
insurgit tanquam adversus hostem publicum ordinis sui, et contendit
illum minus bene fideliter eam retulisse, quia malam fratrum Praedicato-
rum illius aetatis fortunam ex fide veterum monumentorum indubitatae
fidei retulit ad concertationem de immaculata conceptione beatae Mariae
virginis, non vero ad obsequium quod praedicatores Parisienses praebe-
bant Urbano VI contra Clementem, cui doctores Sorbonici adhaerebant.
¹ At ego isthic requiro modestiam et judicium Fontanae, modestiam quidem
erga optimum episcopum verbis simplicibus referentem ea quae legerat
apud antiquos scriptores3 judicium in causa silentii Spondani, qui
injuste accusatur quod aliam causam odii Parisiensium adversus fratres
praedicatores non retulerit, quam ignoravit. Immo ego contendo histo-
riam illam, uti a Spondano relata est, esse verissimam, et quae de Prae-
dicatoribus Parisiensibus propterea damnatis referuntur quia sequebantur
partes Urbani esse purum putum commentum. Quippe certum est Joan-
nem de Montesono, cum ea tempestas adversus ipsum ordinemque ejus
excitata fuisset, appellasse Clementem et Avenionem profectum, illicque
causam coram Clemente actitatam summis animis, tandemque confir-
matam ab eo censuram Parisiensem, Joannem jussum esse redire Parisios
et se submittere correctioni academiae, idque illum se facturum promisisse,
sed nocte sequenti clam se subduxisse et in Arragoniam, unde oriundus
erat, aufugisse, inde vero Romam ad Urbanum ut adversarium Clementis.
Ista adeo certa sunt ut non indigeant probatione. Nos ea simpliciter refe-
rimus ad vindicandam memoriam episcopi de republica ecclesiastica, et
literaria optime meriti adversus falsam et injustam criminationem qua
in eum usus est vir ordinis sui famae >magis addictus quam veritati rerum
gestarum. Addemus tamen adhuc testimonium ex Chronico hactenus
inedito Aymerici de Peyraco, abbatis Moyssiacensis, tum viventis, qui
rem quae tum omnium sermone celebrabatur sic enarrat ¹ 2 Eo tempore ordo
Predicatorum indignationem incurrit predicti regis pro opinione illa concep—
tionis virginis beatissime Dei genitricis Marte. Contra quem ordinem Uni-
versitas Parisiensis fuit concitata fovendo partem contrariam eorum opi-
nantium eam fuisse conceptam in peccato originali. Ea: quo aliqui de domo
Parisiensium Predicatorum suerunt expulsi. Ceterum pro confirmatione

1. B. Ν., ms. latin 4991 A, fol. 150 r0.

