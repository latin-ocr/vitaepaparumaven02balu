[944] PAPARUM AVENIONENSIUM 459

anno MCCCXLVII, ut scribit idem Levoldus [p. 198]‚ cujus verba digna
sunt quae isthic describantur : Sed duce, qui magnum habebat exercitum,
cum episcopus veniret ad ipsum rogandum quod procederet et veniret, renuit
procedere dicens quod non procederet unum pedem nisi prius filium suum
Henricum infeudaret de Alaclzlinia. Sicque episcopus positus in angustia
videns in proximo suo bellum imminere, necessitate coactus jecit quod jure
facere non potuit, et praedictum filium ducis inseudavit3 licet illa infeudatio
non teneret de jure et esset invalida tanquam de feudo quod est sui prima
fundatione lianc conditionem habebat annexam quod a comitatu Flandriae
et a duobus aliis feudis, videlicet Geraldimont et Vortcleem, huic feudo
comitis separari non posset. Immo in conventione inita inter regem Phili·
pum et Joannem ducem actum est ut Ludovicus omni jure suo in Machli-
niam cederet Henrico primogenito ejusdem ducis Joannis, ut liquet ex
literis ejusdem regis datis apud Sanctum Quintinum in Viromandia anno
MCCCXLVII die quinta junii, quas vidimus authenticas. Interim obiit
Henricus absque liberis, et Joannes quoque, pater ejus, postea anno
MCCCLV extinctus est, nullo herede relicto praeter Joannam nuptam
WVenceslao Joannis Bohemiae regis filio, fratri Karoli IV imperatoris.
Is ergo post obitum soceri factus dux Brabantiae praetendebat Machli—
niam ad se pertinere debere ratione successionis, tum quia Joannes Henrieo
filio, cui ea infeudata fuerat, successerat, et ipse ratione uxoris suae erat
heres Joannis et Henrici, tum quia eam a ducatu Brabantiae separari
non posse aiebat ut testatur Radulphus de. Rivo, cap. 1v [ed. Chapeaville‚
t. 111, p. 7] De gestis Engelberti a ffilarlsa episcopi Leodiensis. Contra Ludo-
vicus Maleanus, qui tum Ludovico Nivernensi patri suo successerat,
eamdem urbem suam esse dicebat ratione emptionis a patre suo factae,
non solum ab episcopo Leodiensi, sed etiam a Raynaldo Gelriae duce
marito Sophiae filiae Florentii Bertholdi, vulgo Bertlzout, ad quam cum
hereditate transierat Machlinia olim ad Bertholdos pertinens, ut in Chro-
nico Belgica ad annum millesimum CCCXLIII scribit Aubertus Miraeus.
Quod hinc quoque probatur quod Joannes ΙΙ, dux Brabantiae, una curn
Joanne Berthout bellum movit adversus hanc urbem, ut legitur in eodem
codice 720 bibliothecae Colbertinae ¹, fol. 54 v0, his verbis: Anno Domini
stICCCIII propter certos esccessus perpetratos per illos de Mechlinia Johannes,
dua: Brabantie, et Jolzannes Berthout, domini opidi Meclzliniensis, manu
potenti et armata idem opidum obsederunt, et tandem illi de mechlinia dede—'
runt portas et muros dicti opidi Mechliniensis in manu ducis, qui portas,
muros, et menia ad unam partem opidi destruxit, nec eas reformare potuerunt
nisi licentia ducis obtenta. Et de reliqua emenda fienda dominis per opidum
Mechliniense hinc inde compromiserunt in certos dominos, qui dictum et
arbitrium ipsorum promulgarunt eodem anno Domini millesimo tricentesimo ’
tertio, sabbato ante Lamberti.Vide etiam Hadrianum Barlandum in Chronicis
Ducum Brabantiae, cap. Lm, et Odoricum Raynaldum= an 1356, ἓ 12.

Ρ. 319, lig. 20. JOHANNES COMES ARMANIACI olim maritus Reginae de
Gutto, ut supra. p. 618, 628, dictum est, pater Joannis II, mariti Joannae
filiae Rogerii Bernardi, comitis petragoricensis.

’1. Β. Ν., ms. Neerlandais 4.

