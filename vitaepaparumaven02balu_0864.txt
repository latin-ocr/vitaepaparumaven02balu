884 ’ NOTAE AD VITAs [1371]

apud Avenionem fortasse fuit pestis quae tum grassabatur apud Valen-
tiam, qua sublata illic esse duodecim millia hominum tradit Surita, lib. X

Annal. Arragon., cap.. LV.
Non interfuit itaque electioni Benedicti XIII, ut etiam observavit

idem Surita, cap. L111.

Cum vero nuspiam reperiam eum post haec tempora fuisse extra dioe-
cesim suam, facile assentior Onuphrio Panvinio scribenti illum obiisse in
Arragonia, hoc est, in ditione regis Arragonum. Nam tum is qui rex Arra-
gonum erat, Valentiam quoque in potestate habebat. Obiit autem anno
MCCCXCVI, die trigesima maii, ut est in libro Obligationum et apud
Suritam, cap. Lx1, qui addit illum fuisse sepultum in majore sacello eccle-
siae Valentinae.

Ρ. 499, lig. 17. KAROLUS R. NAv. Multum variant de morte ejus auctores
ut ex iis constat quae referuntur a Spondano, an. 1387, ἓ 1, sed tamen
consentiunt illum praecipiti et horrendo mortis genere extinctum esse.
Auctor Vitae Karoli VI, regis Francorum, in codice 606 bibliothecae
Colbertinae 1 sic eam describit τ Idem rex confectus senio et peregrinis fri-
giditatibus detentus, medicorum consilio in fasciis lineis aque vite madefactis
per totum corpus consutis sepius involvebatur. Hanc activitatem habet aqua
illa, ut asserunt, quod prope ignem posita subito flammam emittit. Unde et
cum quadam nocte prefata involuti-one uteretur, et peracta, impellentibus
fatis sutor familiaris ipsius incaute candelam accensam ad disrumpendum
filum ultimum applicasset, ea: insperato lotum corpus flamma vorax circum—

, dedit, etsie in continuis clamoribus expiravit. Robertus Gaguinus ista suis

verbis referens addit 1 Plerisque constanter affirmantibus divinam esse
iram, quae perfidum regem digna suis sceleribus poena cruciasset. Odoricus
Raynaldus promptus et facilis ad exardescendum adversum Gallos, paratus
ad excusandos eos qui Urbani VI partes fovebant, quantumvis mali ac
facinorosi essent, post relata an. 1387, ἓ 10‚‚verba Gaguini, mortis Karoli
historiam ab eo relatam vocat in suspicionem falsitatis, innuens eam a
Gallis schismaticis confictam fuisse quia Navarrus Urbano adversus Cle-
mentem adhaeserat. Primum admiror intemperantiam hominis, qui
nullam occasionem praetermittit testandi odii sui adversus gentem Galli-
cam. Deinde quaero ab eo ubinam invenerit hunc Karolum adhaesisse
Urbano. Neque enim citat auctorem. Immo ego compertum habeo illum
esse mortuum indifferentem 2, ut tum loquebantur‚'id est, neque Urbano
addictum, neque Clementi. Narrat enim ,Joannes Mariana, lib. XVIII,
cap. 11 Rer. Hispan., Karolum, ejus filium, mox post ejus obitum in pro-
cerum conventu Clementem VII pronuntiasse justum videri pontificem,
quod eatenus, inquit, Aragoniae exemplo jactum non erat, incertis suspen-
sisque principum et populi animis. Filius autem destinata patris executus
est, ut docet auctor Vitae Clementis. Constat ergo Raynaldum impetu
potius quam ratione scripsisse Karolum adhaesisse Urbano adeoque
stolidam esse criminationem ejus adversum Gallos„ Denique quid refert

’1. Β. N„ ms. latin 5958, fol. 58 r⁰ et Bellaguet, t. 1, p. 472.
2. N. Valois a prouve que le roi de Navarra observa une stricte nenti-alite

(t. 1, p. 211-212, et t. 11, p. 216).

