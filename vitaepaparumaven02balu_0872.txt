862 NOTAE ΑΙ) VITAs [1348]

Postea rex illum scriptis literis hortatus ut in ea sententia duraret, a
qua audierat quosdam eum ceterosque cardinales Velle retrahere. Ad ea
rescripsit ¹ cardinalis die septima octobris se non mutasse, nec quemquam
novisse qui ea tentarit apud cardinales quae in literis regiis continebantur.

Testamentum 2 condidit anno MCCCXCVII, die xix mensis septembris.
Obiit autem Avenione anno MCCCXCIX mense martio, ut notatur in
Necrologio conventus Claramontani fratrum Minorum‚ apud quos sepultus
est prope portam chori.

P. 493, lig. 14. FAMILIARIS PAPE. Quia diu fuerat in familia seu contu-
bernio Clementis VII, uti supra, p. 1344, dictum est.

P. 493, lig. 14. PETRUS DE Tmzm'm vulgo de Thury3 idque est certissi-
mum. Itaque perperam alii eum vocant de Thourroye. Isthic dicitur natione
Burgundus‚ in Veteri vero narratione De gestis post obitum Clementis VII
[t. 1, p. 538], et apud Suritam, lib. ΙΙΙ India, ad annum MCCCXCVIII
Lugdunensis, quia vetustis illis temporibus Lugdunum censebatur perti-
nere ad Burgundiam. Certum ergo est illum fuisse natione Gallum. Et
tamen Oldoinus [t. 11, col. 632] istud in dubium revocare Visus est, quia,
ut ille ait, Frizonius mentionem ejus non fecit in Gallia purpurata. Sed ego
miror istam indiligentiam Oldoini. Etenim in pagina 454 Galliae purpuratae
reperitur Vita Petri de leuregjo, quem Frizonius Ciaconium secutus ait
natum esse in dioecesi Narbonensi.

Parentes ejus nemo, quod sciam, nominavit, neque ego eorum nomina
novi. Si quis conjecturae locus, ii fortasse fuere Simon de Tureyo dominus
e Bisan et Serena de Rupeforti‚ quorum ad annum MCCCXXXIX memi-
nit Petrus Louvetus, par. ΙΙ Hist. Aquitan„ p. 59. Hanc conjecturam istud
quoque adjuvare· potest quod circum Lugdunum per eas tempestates
florebat gens Rupefortia, ut videre est apud.Severtium in Catalogo archi-
episcoporum Lugdunensium, p. 313, 320, 323. Quod si -ita est, Simon fuit
frater Guillelmi archiepiscopi Lugdunensis, quem habuisse fratrem nomine
Girardum constat, et pater Petri cardinalis, Philippi archiepiscopi Lugdu-
nensis, et Raymundi vel Raynaudi, utroque enim nomine vocatus invenitur,
decani Ecclesiae Lugdunensis, cum ex eadem Historia ecclesiastica Lug-
dunensi liqueat istos tres fuisse fratres. Ceterum eam gentem habuisse sedem
suam in Bressia Cabilonensi, quae ad Burgundiam quoque pertinet, hinc
collegit idem auctor, p. 190, quod Guillelmus archiepiscopus et frater ejus
Girardus fundaverunt quoddam sacellum in ecclesia Cuseriacensi in Bressia
Cabilonensi.

Petrus de Thureyo fuit custos Ecclesiae Lugdunensis, et diu notus eo
titulo. Erat autem ea tempestate admodum carus ,Joanni duci Bituricensi,
qui anno MCCCLXXVI archiepiscopatum Viennensem tunc vacantem,
pro eo petiit a Gregorio XI, ac nisi obstitissent ardens postulatio cleri et
populi Viennensis et merita officialis Aniciensis, id est, Humberti de Monte-
canuto, qui praeterea postulatus fuerat a Gregorio aliquanto ante quam is
reciperet literas ducis, haud dubie Gregorius ejusdem ducis precibus

1. Mart-ene, ul s., t. vn, col. 536.
ζ’. L'aluzc, t. 1v, p. 380. ὴ Sur Jean de Murol, voir Albanes-Chevalier (ορ. cit,
col. loo-204> et N. Valois (t. 11, p. 497, et t. ιν, p. 587).

