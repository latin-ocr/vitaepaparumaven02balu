682 ΝοΤΑΕ AD VITAs [1162]

Erat cardinalis Ambianensis arctissima junctus amicitia cum viro insigni
Ingerranno Eudino, seneschallo Belliquadri, quem Joannes Juvenalis de
Ursinis in Vita Karoli VI, p. 30, vocans Hubinum connumerat inter
intimos ejusdem regis. Illi Clemens papa VII in initiis principatus Ludo-
vici I, regis Siciliae et comitis Provinciae, commiserat 1 custodiam quatuor
arcium sive castrorum in ea provincia3 quas cum Maria regina, ejusdem
Ludovici olim conjux, recuperare vellet, mentemque suam aperuisset
eidem papae apud Avenionem anno MCCCLXXXV, die sexta maii,
[Journal de Jean Ze Fcere, p. 106] placuit ad cardinalem Ambianensem,
cujus praecipue consiliis Ingerrannus innitebatur, mitti nonnullos viros
principes ex aula reginae qui earum arcium restitutionem postularent. Ad
cardinalem itaque postera die ivere <loannes Fabri episcopus Carnotensis,
Guillelmus comes Bellifortis et Georgius de Marlio magister hospitii domini
papae. Et cardinalis quidem prolixo sermone usus, multum conquerens de
acerbitate eorum quae adversum se gesta erant, facturum tamen respondit
quae posset. Eadem die post prandium Ingerrannus accessit ad reginam
salutandam. Qua occasione usus episcopus Carnotensis ab eo jussu reginae
repetiit ea castra. Ad haec ille multas contumelias sibi illatas, pactiones non
servatas commemorans, demum dixit non restituturum se castra, sed,
iturum ad regem, Francorum videlicet, et facturum quae ille imperaret.
Perculsus ea responsione episcopus illam postridie retulit papae Clementi.
Ille vero aegre id ferens, ad eumdem Ingerrannum ire jussit camerarium
suum, qui vice ejus eam restitutionem urgeret. Placuit tamen ut ante comes
Gebennensis cum eo loqueretur. Nihil tunc actum est, quod quidem ego
sciam. Die dein x111 sequentis mensis martii [1386; Journal, p. 249] Joan-
nes de Sanctis cum amplissima potestate missus est ad Ingerrannum trac-
taturus cum eo deconditionibus restituendarum arcium. Sed interim
Ingerrannus profectus est Lutetiam. Itaque Joannes eamdem viam,
ut eum assequeretur, ingressus est die xiv ejusdem mensis. Mansit autem
Lutetiae Ingerrannus usque ad mensem maium. Tum vero hinc discedens,
rediturus in Provinciam, Lugdunum advenit die veneris xv111 maii, ibique
hospitatus est ad insigne pilei rubei. Quantae autem dignationis fuerit
idem Ingerrannus hinc quoque liquet. Nam cum episcopus Carnotensis
Avenione digressus Lugdunum eo die advenisset, et Georgius, coquus
ejus, in diversorio illo locum accepisset, supervenientes domestici Inger-
ranni eum hinc excedere compulerunt. Referam autem verba episcopi
[Journah p. 275] ista de se scribentis : 'Vendredi XVIII jour je αννίνὲ α
Lyon. Et comme George mon queam eust prins hostel αιι Chapel Rouge pour
moy, vindrent les genz de messire Engaerran d’Eadin et me deslogerent, et
je sus ὰ la Pomme αα devant. Cum Ingerranno erant vicecomes d'Acy,
magister Robertus Cordelerii, et magister Joannes de Monteacuto, qui
Mediolanum proficiscebantur propter matrimonium Ludovici, comitis
Valesiae, cum Valentina filia Joannis Galeacii vicecomitis Papiensis et
Mediolanensis. Post prandium Ingerrannus et magister Robertus Corde·
lerii iverunt in aedes ubi habitabat episcopus. Primum apud eum graviter
conquestus est Ingerrannus de episcopo sistaricensi, quem aiebat dixisse

1. Sur les eveucmcnts, voir Valois (t. 11, p. 97-101, 108-110).

 

