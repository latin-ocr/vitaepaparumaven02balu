[1071] PAPARUM AVENIONENSIUM 593

Anno MCCCLXXI, die sexta junii¹‚ cum adhuc esset in legatione Hispa-
nica, Gregorius XI illum adlegit in sacrum cardinalium collegium; ac
tamenetsi moris non esset ut pileus rubeus cuiquam nisi pontificia manu
daretur, illum tamen Gregorius ad Bertrandum misit per Arnaldum
Andreae, subdiaconum Burdegalensem. Vide notas nostras, ad Concilia
Galliae Narbonensis, p. 60.

Quamvis autem factus fuisset cardinalis, quamvis pileum rubeum
accepisset, nondum tamen titulum habebat, quia tituli non dantur nisi
praesentibus. Itaque erat tantum presbyter cardinalis, et vulgo vocabatur
cardinalis Convenarum. Sic enim nominatur in concordia de qua mox
dicturi sumus et apud Suritam et Marianam, qui scribunt cardinalem
Convenarum prid. non. [4] januarii anni millesimi CCCLXXXII effecisse
uti reges Castellae et Arragonun1,inte'1· quos magnae erant controversiae,
earum arbitrium Romano Pontifici permitterent. Quo Ioco vir illustrissimus
Ludovicus Donius d'Attichy, episcopus Aeduensis, in t. 1 Hist. cardina-
lium, p. 375, Marianam arguit oscitantiae manifestae quod dixerit cardi-
nalem Convenarum, quem anno MCCCXLVIII vel sequenti extinctum
esse ait, appulisse anno MCCCLXXI in Arragoniam‚ illuc a Gregorio XI
missum pro pace stabilienda inter Arragoniae et Castellae reges et
,Iacobum Balearium e custodia emissum. In hunc errorem prolapsus est
illustrissimus episcopus quia nesciebat alium ea tempestate fuisse cardi-
nalem Convenarum praeter Joannem de Convenis.

Eadem tempestate cardinalis Convenarum sedavit graves controver-
sias quae erant inter Petrum regem Arragonum et clerum Cataloniae
occasione immunitatum ecclesiasticarum, quas a rege violari contendebant
archiepiscopus Tarraconensis et ceteri praelati illius provinciae. Extat
adhuc illa concordia inita Barcinone anno MCCCLXXII inter cardinalem
Convenarum et Eleonoram reginam, penes quam potius quam penes
maritum inerat vis imperii. Tanta est autem etiamnum illius concordiae
auctoritas ut hodieque observetur in Catalonia et in volumine constitu-
tionum sive juris municipalis illius provinciae fere tota descripta sit e
Latina lingua in Catalanicam versa. Nos illam Latine, uti conscripta primo
fuit, edidimus in Appendice conciliorum Galliae Narbonensis, p. 185. Vide
Odoricum Raynaldum, an. 1372, ξ 27.

Eo insigni opere patrato cardinalis Convenarum se in viam dedit pro-
fecturus Avenionem. quo pervenisse eum die septima julii sequentis
scriptum est in libro Obligationnm. Tum vero datus ei est titulus Sancti
Marcelli, ut patet ex testamento Gregorii XI edito in tomo sexto spicilegii
Dacheriani. Vacaverat autem paulo ante titulus ille per obitum Joannis
Fabri, qui extinctus erat die sexta martii.

Ipse obiit2 Avenioni anno MCCCLXXIV, die xv111 junii, et apud
praedicatores sepultus est, ut scribit Claudius Roberti.

P. 417, lig. 29. BERTRANDUS LATcEnn. Hoc est verum ejus nomen, ut
indicant vetera exemplaria. Ipse in declaratione 3 cardinalium adversus

1. Lisez le 30 mai.
2. D'apres Eubel (Hier-archia, t. 1, p. 21) ce fut le 17 juin.
3. Baluze, t. 1v, p. 177, 183.

