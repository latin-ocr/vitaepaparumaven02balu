[864] PAPARUM AVENIONENSIUM 373

Nos ad laudem et gloriam omnipotentis Dei patris et filii et Spiritus Sancti
et beate ac gloriose semperque virginis Dei genitricis *Marie et beatorum
Apostolorum Petri et Pauli et exultationem et honorem Ecclesie et bonum
et promotionem imperii et prosperum statum mundi de fratrum nostrorum
consilio dictum Karolum in specialem nostrum et Ecclesie filium suscipimus,
ei nostros savorem et gratiam concedentes, ipsiusque persona ydonea reputata,
eumdem nominamus, denuntiamus, assumimus, et declaramus regem Roma—
norum, ipsius approbantem personam, eumque sufficientem et habilem decla-
ramus ad suscipiendam imperialis celsitudinis dignitatem, ac decernentes
unctionem, consecrationem, et coronationem imperialem per manus nostras sibi
oportunis loco et tempore impendendas, supplentes nichilominus omnem
desectum, si quis aut ratione forme aut ratione persone sue *aut personarum
electorum suorum seu ex quavis alia ratione sive causa in electione hujusmodi
intervenerit quovis modo, ea: certa scientia. et de apostolice plenitudine potes-
tatis, precipientes etiam omnibus fidelibus et vassallis imperii ut sibi sicut

regi Romanorum in imperatorem promovendo pareant efficaciter et intendant.
’ Ρ. 246, lig. 7. IN oppmo BUNNENs1. Nam (ut docet Innocentius IV, in
cap. Venerabilem, De elect.) si imperator coronam in loco debito recipere
non possit, nihilominus auctoritatem ministrandi ab archiepiscopo Colo·
niensi posset recipere.

P. 246, lig. 12. GUILLELMUS DE LAUDUNO. Ber-nardus Guidonis in Cata·
logo Episcoporum Tolosanorum .· Frater Guillelmus de Lauduno ordinis
fratrum Predicatorum, de loco qui dicitur Laudunum, Uticensis diocesis,
extitit oriundus. Hie successit domino Johanni de Convenis, translatus de sede
Viennensi, et sactus archiepiscopus Tholose per provisionem et ordinationem
domini Johannis pape XXII, in jejuniis quatuor temporum Adventus.
Puto autem eum fuisse natum e nobili familia„ Quippe reperio in testa—
mento quod anno MCCCLXIV condidit Dalphina de Castronovo, uxor
Nicolai de Judicia, nepotis Clementis VI, amitam ei fuisse Maragdam de
Castronovo dominam de Lauduno, et in schedis in quibus extat testamen-
tum illud lego nobilem virum Guillelmus de Lauduno domicellum, haud
dubie filium Maragdae, petiisse ut testamentum illud referretur in codices
publicos. Praeterea R. P. ,Ioannes Columbi, in lib. ΙΙ De rebus gestis Epis-
coporum Vasionensium, num. 20, loquens de Willelmo de Lauduno, sedis
illius episcopo, ait eam gentem iis fuisse opibus per inferiorem Occitaniam
et tam multas affinitate cognationeque gentes nobilitate rebusque bello et
¹ pace gestis illustres contigisse ut comitibus Tolosanis terrori esset. Porro
Guillelmi de Lauduno filius fuisse videtur Raymundus dominus de Lau-
duno, nepos archiepiscopi Tolosani, maritus Mariae de Agrifolio, quam
extinctam fuisse an. MCCCXCII absque liberis docent excerpta ex Reges-
tis parlamenti Parisiensis edita inter Probationes historiae Cardinalium
Gallorum, pag. 414. Raymundum Vero maritum ejus fuisse adhuc in
humanis anno MCCCXCVII‚ die xvn novembris, patet ex veteri instru-
mento illius aevi.

Guillelmus igitur in juventute addictus sodalitio fratrum praedicatorum,
cum se literarum studiis addixisset, magnosque progressus fecisset in rebus
theologicis, unde a Clemente VI, lib. IV, epist. eLxxr, vocatur vir multo-
rum meritorum et eminentis scientiae, ad docendum theologiam constitutus

