260 · NOTAE AD VITAS [758]

nos, ct ex priore factum esse primum episcopum illius Ecclesiae·anno
MCCCXVIII, ut docet liber Obligationum archivi Vaticani.

Anno MCCCXIX cum ,loannes XXII duodecim doctoribus commi-
sisset examen quarumdam opinionum Petri J oannis Olivi quae quibusdam
videbantur erroneae et haereticae, Raymundus, qui se doctorem decre-
torum nominat, eas pronuntiavit esse haereticas 3 vide lib. II Miscellaneorum
nostrorum, p. 258.

Initio ejusdem anni, ut docet supra laudatus liber Obligationum, Ray-
mundus translatus est ad episcopatum Sancti Papuli, et postea xvn kal.
augusti [16 juillet] cognitionem Joannes XXII ei ac Joanni de Convenis,
archiepiscopo Tolosano, et Jacobo Fornerii, episcopo Appamiensi, commisit
gravissimarum accusationum quae proponebantur adversus fratrem Ber-
nardum Delitiosi Minoritam, dequibus supra jam dictum est.

Anno MCCCXX, initio mensis julii, erat Tutelae una cum Arnaldo epis-

copo Tutelensi‚ et Guillelmo Montalbanensi, interfuitque celeberrimo ,

apud nos festo sancti Clari episcopi. Simul autem horum duorum episcopo-
rum consilio usus est Arnaldus in condendis statutis istius novae Ecclesiae
cathedralis. Ea dabimus alibi.

Anno MCCCXXVII, die xvm decembris, Joannes XXII eum fecit ‘pres-
byterum cardinalem tituli Sancti Eusebii. Tum vero frater Armandus de
Bellovisu, ordinis Praedicatorum, qui fuit lector sacri palatii apostolici, ei
dicavit collationes quas fecit pro diversis festivitatibus sanctorum et aliis
per annum occurrentibus. In fine porro epistolae dedicatoriae, in qua eum
valde commendat de peritia divinarum literarum, et sacrorum canonum,
testatur se hanc dedicationem fecisse in novitate assumptionis ejus ad
cardinalatum, in novitate vestre assumptionis tam digne, tam utilis, et tam
grate ad celi cardines, acl tantum collegium, ad tantum cetum planetarum
celestium, quos cuncta veneratur Ecclesia, etc. Et paulo post : Devotus
offero tanto patri, ut vestra paternitas reverenda, perfecta divinarum peritia
literarum, que summum tenet apicem in canonum notitia, et quam ceterarum
utpote humanarum scientiarum penetrans intelligentia non evadit, etc. Erat
Armandus, ut hoc quoque obiter dicamus, natione provincialis1‚ ut ipse
de se testatur initio Collationum, 66, 67, 75, 81, 84, 86, 91, 93, ubi refert
quaedam proverbia suae nationis, quae frater Joannes de Vero 2, qui anno
MDXIX Collationes illas in lucem edidit heic Parisiis, in Gallicam linguam
vertit, atque ita non leguntur Provincialico sermone, uti dicta a se esse
docet Armandusw Praeterea in codice 1288 bibliothecae Colbertinae 3, in
quo habentur aliquot earumdem Collationum, pro verbis Gallicis a Vero
suppositis ita scriptum est initio Collationis 84 : In nostro vulgari Provin-
cialico dicitur tale proverbium .· Maiae val amics en rocha que deniers en forsa.
Hoc est dictum .· Melior est amicus in casu gravi quam thesaurus in conclavi.
Ex quo facile colligitur errare eos qui Armandum scribunt fuisse patria
Barcinonensem vel Bononiensem. Errant etiam qui eum secant in tres

⁴1. M. Ch. V. Langlois a prouve qu'Armand de Belvezer etait originaire de
Millau ct non de Provcnce (H. L„ t. xxxwl, p. 265-295).

2. Liscz Vray.

3. B. N., ms. latin 2584, f. 58 νο.

