[1123] PAPARUM AVENIONENsmM 645

vocaretur tantum princeps Tarentinus. Otto autem pervenit Neapolim
die xxv martii sequentis anni.

Haud ita multo post, orta jam discordia inter Gregorium XI et Floren-
tinos, cum Florentini Ottonem rogassent uti se in pacificationem eorum
interponeret, ipseque de ea re ad Gregorium scripsisset, iste rescripsit ad
eum literis datis Romae anno MCCCLXXVII die octava novembris sibi,
qui nedum cum Florentinis, sed cum universis christicolis pacem summis
desideriis semper appetivit, gratum esse et acceptum quod eo sequestro pax
inter ipsum et Florentinos conciliaretur, eumque hortatus est ut id quam-
primum efficeret3 quod ab Ottone feliciter actum esse docet Theodericus a
Niem, lib. I, cap. VI [p. 18] De schismate. Eodem usum esse Gregorium
pro redintegranda concordia cum Bernabone Mediolanensi liquet ex epis-
tola quam die quarta sequentis mensis martii idem Gregorius scripsit ad

,Ioannem de Grangia cardinalem et ad Joannem Rogerium archiepiscopum
Narbonensem.

Anno MCCCLXXVHI, Otto, omnibus per ipsum fideliter et prudenter
pro ipsa pace reformanda inter easdem partes discrepantes, id est, Florentinos
et Mediolanenses, compositis ad eamdem urbem rediit circa ipsa festa pas-
chalia cum bonis novis hujusmodi pacis concluse, reperiendo ipsum Gre- ⁴
gorium interim vita sunctum, ut ait idem Theodericus [p. 19].

Interim Urbanus VI positus est in loco ejusdem Gregorii. Testatur
autem idem Theodericus Ottonem exhilaratum vehementer de promotione
ejus ei obtulisse se et sua. Testatur praeterea Stephanus episcopus Tuder-
tinus ¹ in depositione sua se vidisse maritum reginae Neapolitanae adorare
ipsum et exhibere sibi reverentiam tanquam pape et remanere in prandio.
Quo loco insignem Urbani rusticitatem notat idem Theodericus [p. 19],
quam malo verbis ejus referre quam meis : Et cum infra festa hujusmodi dic-
tus Otto sumpto prandio cum eodem Urbano, ut moris est, ei quodam die potum
preberet in collatione in presentia quorumdam cardinalium et aliorum magne
auctoritatis virorum, dictus Urbanus em fastu ciphum de manibus tanti
principis statis coram eo diu genibus flemis recipere tam diu tardavit, donec ad
eum quidam ex eisdem cardinalibus diceret hec verba ε Pater sancte, tempus
est ut bibatis.

Odoricus Raynaldus, an. 1378, ἓ 46, refert ex Diario Hectoris Pignatelli
Ottonem ea tempestate exambivisse ut regia corona pontificia indulgentia
redimiretur, sed licet honorifice ab Urbano exceptus fuisset, id tamen
eblandiri non potuisse. Istud ipsum ego reperi in depositione Petri Roderici
canonici Ecclesiae Cordubensis, in qua haec leguntur ² : Interrogatus super
XXV dixit se scire quod in principio creationis dicti pape regina Johanna
miserat Romam maritum suum cum pluribus galeis ut coronaret eum dictus
papa in regem, et quod vidit eum venire, et fuit receptus honorifice Rome, et
audivit quod pro eo quod dictus papa noluerat eum coronare in regem, dicta
regina constituerat se publice sua inimica. Respondet autem Petrus ille
additioni XXV casus Bartholomaei‚ in quo sic scriptum est 3 : Item quod

1. B. N.‚ ms. latin 11745, fol. 77 νο.
2. Ms. cite, fol. 14¹9 r0.
3. Ms. cite, fol. 28 r0.

