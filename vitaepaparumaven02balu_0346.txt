336 NOTAE AD V1TAs [830]

admodum tenuem et exilem, adeoque credi illi posse in rebus quae diffi-
cultatem non habent, in aliis nullam fidem mereri, id quod nullo negotio
probari potest. Nam primo Gregorium XI ait fuisse filium Garinae de
Canilhaco, quem constat natum esse multo ante matrimonium patris ejus
cum Garina. Deinde ait Marquesium de Belloforti fuisse filium Guillelmi
comitis Bellifortis ex Catharina de la Garda, quem constat fuisse filium
Garinae de Canilhaco. Nullam mentionem facit matrimonii Mariae de
Belloforti sororis ,Ioannis archiepiscopi Narbonensis cum Raymundo de
Negareto, domino de Calvissone. Omittit quoque Dalphinam sororem
Gregorii XI uxorem vero Hugonis de Rupe et Nicolaum Belfortium‚ quem
idem Gregorius apud Bzovium, an. 1372, ἓ 4, vocat nepotem suum. Omittit
etiam Joannam filiam Guillelmi Rogerii et Garinae de Canilhaco, quam
Joannes rex Francorum in literis datis anno MCCCLI, mense maio, testatur
se nuper (16 sacrofonte suscepisse. Praeterea in Prima vita ejusdem Gregorii,
[t. 1], p. 418, scriptumest Joannem Fabri cardinalem fuisse consanguineum
ejus germanum, id est, ortum ex amita quadam Gregorii sociata vinculo
jugali cum patre istius cardinalis. Ejus tamen matrimonii nulla prorsus
mentio habetur in genealogia illa. Rursum in eadem Vita Gregorii XI,
p. 417, legitur Joannem de Crosso cardinalem, Lemovicensem vulgo dictum,
fuisse consanguineum ejus in tertio gradu, id est, aut aviam Joannis fuisse
Rogeriam, aut aviam Gregorii ortam e gente de Crosso. Sed hanc quoque
affinitatem praetermittit illa genealogia. Consanguineos quoque Clementis
fuisse certum est Geraldum Domarum de Gardia cardinalem, Guillelmum
de Gardia archiepiscopum Bracharensem et Arelatensem, et Guillelmum de
Agrifolio presbyterum cardinalem tituli S. Mariae trans Tyberim. Denique
compertum est Guidonem de Malesicco et Geraldum de Podio cardinales
fuisse Gregorii XI consanguineos. Quarum omnium affinitatum altum
silentium est in antiqua illa genealogia Belfortiorum.

His ita enarratis, ita mihi constitui posse videtur totum istud negotium
ut cum certo constet Clementem VI natum esse an. MCCXCI aut circiter,
et ex epistola cch, libri IV, ejusdem Clementis et ex testamento fratris ejus
Guillelmi comitis Bellifortis itidem certo colligatur Nicolaum Rogerii
archiepiscopum Rothomagensem fuisse eorum patruum. Asseramus hunc
Nicolaum et Guillelmum Rogerii, domicellum, dominum de Roserio, quem
ex Actis anno MCCCXIII constat fuisse patrem uxoris Jacobi de Judicia,
fuisse fratres, Guillelmi vero liberos Guillelmum comitem Bellisortis,
Clementem papam, Hugonem cardinalem, Almodiam uxorem Jacobi de
Judicia et Bertrandam uxorem Nicolai de Bessa.

Guillelmus istius nominis primus, qui comitatum Bellifortis intulit in
familiam suam, erat dominus locorum de Roserio et de Chambonio anno
MCCCXXXVI, ut patet ex monumentis veteribus editis a Justello inter
Probationes historiae Turrianorum Arvernorum, p. 86, quae loquuntur de
emptione castri et castellaniae de Margarida apud Arvernos. Tria ille
matrimonia expertus est. Ex priore conjuge, quam suspicor fuisseMariam
de Chambonio ¹, procreavit Guillelmum ΙΙ, vicecomitem Turennensem

1. Cc fut Guillemctte de Mestre dont la famille possedait des terres dans
lr- voisinngc de Maumont, situe paroisse des Rosiers d’Egletons (canton d'Egle-

