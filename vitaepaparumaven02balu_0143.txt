[649] PAPARUM AVENJONENsmM 133

Anno MCCCVIII, vacante imperio romano, cum Philippus IV, rex
Francia'e, dignitate-mimperatoriam in familiam regum Francorum revocare
cuperet eamque conferri in Karolum Valesium, fratrem suum, opem auxi-
liumque romanae curiae sibi censuit esse implorandam3 Joan. Villan.,
lib. VIII, cap. c1 muratori, t. xm, col. 436] Habemus autem literas,
quas mense julio hujus anni propterea Raymundus, cardinalis S. Mariae
Novae, scripsit ad Henricum archiepiscopum Coloniensem ¹.

Ejusdem mensis die vigesima scripsit ad cives Bononienses in causa
civitatis Ferrariensis, quae defecerat ab obedientia Ecclesiae romanae;
Ghirardacci, p. 521, Celso Faleon, lib. ΙΙΙ, p. 320.

Anno MCCCX, die sabbati xxv aprilis, erat cum quibusdam aliis car-
dinalibus in palatio apostolico Avenionensi quando Clemens V prorogavit
ad quindecim dies negotium accusationum propositarum adversus memo-
riam Bonifacii VIII, ut patet ex collectaneis De dissidio ejusdem Boni-
sacii, p. 406, 407.

Errat profecto Papirius Massonus in Vita Clementis V, fol. 276, scribens
hunc Raymundum in Italiam a Clemente missum esse adversus Venetos,
qui Ferrariam occupaverant. Quippe haec legatio commissa fuit Arnaldo
de Pelagrua, non vero Raymundo del Got.

Errat etiam Ciaconius in Vita ejusdem Raymundi, in qua ait illum cum
Nicolao, episcopo Ostiensi, et Berengario, cardinale tituli Fasciolae,
missum esse legatum in Italiam, ut supra, inquit in ejusdem Berengarii
brevi narratione aperui. Memoriae autem lapsu Berengarium isthic posuit
pro Nicolao episcopo Ostiensi, in cujus vita locutus est de legatione ejus
Italica. Certum est autem ei socium in hac legatione datum non fuisse
Berengarium, neque Raymundum, scd Arnaldum de Falgueriis, episco-
pum Sabinensem, et Lucam de Fliseo.

Hunc Ciaconii lapsum imitatus est Frizonius [p. 264], qui de suo prae-
terea addit Raymundum missum quoque esse ad solvendos interdicto
Florentinos lato a cardinale Neapoleone, quod falsum est. Etenim illud
pertinet ad Arnaldum de Pelagrua, uti supra vidimus.

Magis miror Oldoinum t qui cum scribat hunc Raymundum obiisse anno
MCCCX, die xxw junii [t. 11, col. 379], Ciaconii otamen et Frizonii ves-
tigia premens ait eum fuisse legatum in Italia cum Nicolao, Ostiensi
episcopo et Berengario, tituli Fasciolae presbytero cardinale. ad imponen-
dam coronam Henrico VII imperatori.

Diversae sunt auctorum opiniones de tempore quo is excessit e vivis.
Onuphrius Panvinius in secunda epitome recensens sub pontificatu ,Joan-
nis XXII cardinales incerto tempore mortuos, inter eos ponit hunc Ray-
mundum. Ex quo Ciaconius collegit illum ejusdem Joannis XXII ponti-
ficatu mortuum esse. Frizonius [p. 264] annum MCCCXX addidit. Postea
Contelorius [p. 19] scripsit extinctum illum fuisse anno MCCCX, die
xxvl junii 2. Recte. Etenim Cherubinus Ghirardaccius, lib. XVII, Hist.
Bonon.‚ p. 544, testatur nuntium de morte ejus allatum esse Bononiam
mense julio [28] anno MCCCX additque eo nuntio graviter perculsam ac

1. Baluze, t. 111, p. 97.
2. Clamant V, Appendice, p. 229.

