[1389] PAPARUM AVENIONENSIUM 901

Atqui hoc falsum est. Constat enim ex iis quae supra dicta sunt p. 1292
hanc sententiam non fuisse latam praecipitanter, sed parte utraque audita,
et servato judiciorum ordine, et eX iis quae p. 1274 observata sunt satis
colligere licet nihil in hac causa dedisse hunc regem Joannem amicitiae
conjunctionisque necessitudini qua junctus erat cum Karolo rege Franco·
rum. Denique si verum est hunc regem divino judicio miserabiliter inte-
riisse, cui judicio adscribes, Odorice, pessimam mortem Karoli Duracii,
qui violato jure gentium, violatis naturae legibus, immemor summorum
beneficiorum a Joanna regina Siciliae acceptorum, eam de solio deturbavit
et crudelissima morte peremit? Nam is fuit semper inimicus papae Cle-
mentis, adversus quem conjuratis animis multa ille et Urbanus egerunt.
Scio Gobelinum Personam, cujus tu testimonium advocas, calamitatem
Karoli Duracii imputare contumeliis quibus Urbanum prosecutus est
postea quam ab eo fuit dissociatus. Verum auctor Vitae Clementis, p. 494,
et sanctus Antoninus, par. III, tit. xxn, cap. 11, ἓ 15, hanc divinam vin-
dictam ei illatam scribunt ob saevitiam et crudelitatem ab eo adhibitas
in Joannam reginam Siciliae, a qua materno studio educatus provectus·
que fuerat, uti tu ipse interpretaris Antoninum. Ego vero non dubito quin
aliqui tui similes, sed tamen in diversa parte stantes, mortem ejus cala-
mitosissimam imputaverint praeterea iniquo judicio ejus, qui Clementem
verum papam deseruerit ut ei adhaereret quem ipsi putabant esse anti-
papam. Immo in hoc loco requiro fidem tuam. Nam cum referres verba
sancti Antonini scribentis illum caruisse ecclesiastica sepultura, ea trun-
casti, ut ostenderes illud extremum infortunium ei evenisse quia persecutus
fuerat Urbanum. Et tamen Antonius disertis verbis tradit illum sepultura
ecclesiastica caruisse justo Dei judicio, quia matrenipropriam, id est,
Joannam (uti tu ipse explicas anno 1386, ξ 1) interire fecerat et Ecclesiam
persecutus fuerat. Sed haec sufficiant de morte Karoli. Mortem vero
Francisci Pregnani, nepotis Urbani VI, cui judicio tribues? Periit enim
ille miserrime cum tota familia sua, ut lib. II,De schismate, cap. XXXI
[p. 17S], testatur Theodericus a Niem, qui addit in eo finitam esse omnem
posteritatem Urbani, marinis fluctibus divino judicio vindictam repetente.
Annon verisimile videtur eos qui partes Clementis sequebantur existi—
masse ideo eam gentem funditus interiisse manifesto Dei judicio, quia
Urbanus inique et contra regulas ecclesiasticas invaserat in summum
pontificatum,et iniquissimo odio persecutus erat Clementem et Ecclesiam
Dei? Sed tandem ista sinamus, quae ea tantum mente disseruimus ut
ostenderemus quo se interdum demittant ingenia humana. Hi enim
eventus neque bonam neque malam causam faciunt. Multam tamen
auctoritatem habent apud imbecillas mentes. Imbecillus enim animus, ut
Cicero ait, facile superstitiosa ista concipit.

P. 507, lig. 16. GUILLELMUS DE VERGEYO. Factus est cardinalis absens
anno MCCCXCI, die xvn aprilis. Postea intravit curiam anno MCCCXCIII,
die decima aprilis. Et tum habuit titulum Sanctae Caeciliae.

Anno MCCCXCIV interfuit electioni Benedicti XIII.

Anno MCCCXCV mense junio accessit apud Villamnovam cum reliquis
cardinalibu53 ibique in aedibus ducis Bituricensis congregati, rogati sen-
tentiam suam promere circa viam cessionis quam rex Franciae ejusque

