[1248] PAPARUM AVENIONENsmM 771

quod illud quod ipse petebat a nobis nos veneramus querere ab eodem. Ego
in effectu dixi qnod expectaret donec materia inagis aperiretur. Ex his ego ⁷
colligo Agapitum fuisse dubium animi quis ex duobus contendentibus de
papatu meliorem causam haberet, et ideo diu deliberasse cui se adjungeret,
sed tandem vicisse amorem patriae3 cujus rei tantam vim, tantam esse
naturam ait Tullius ut Ithacam illam in asperrimis saxulis tanquam nidu-
lum affixam sapientissimus vir immortalitati anteponeret. Extat in codice
758 bibliothecae Colbertinae 1 istius Agapiti‚ dum erat archidiaconus
Bononiensis, sermo de conversione sancti Pauli, et epistola ad Guillelmum
abbatem Sancti Pauli de Urbe.

P. 472, lig. 3. SOLUs ENIM. Quippe olim mos erat, quemadmodum
legitur in capite cxx'i Ordinis Romani, qui vulgo tribuitur Jacobo Gaietano
et in Ceremoniali' Augustini Patricii Picolominei, ut die mercurii quatuor
temporum papa in consistorio quaereret a cardinalibus an expediat fieri
creationem novorum cardinalium, ab eisque praeterea quaerebat de quanto
numero videretur eis faciendum. At Urbanus, qui desertus ac derelictus
erat ab omnibus cardinalibus, illos consulere non poterat. Itaque solus
et absque quocumque cardinali istam xxlx cardinalium creationem fecit.
Hac ratione usos esse fautores ejus testatur Franciscus Zabarella cardinalis
in libro De schismate 2, ubi ait ex illorum sensu Urbanum fuisse eo tempor e
in possessione papatus. Unde ab (20, inquit, non potnerunt discedere cardi-
nales; et ipse, tanquam existens in possessione ραραῑιιε, potuit alios creare.
Verum haec non sunt omnino vera. Tamenetsienim ille nondum haberet
adversarium, non erat tamen tuln in possessione pacifica papatus, cum diu
ante cardinales publice declarassent illum esse intrusum in papatu et
apostaticum. Itaque remanet adhuc eadem difficultas.

P. 472, lig. 9. ACCIPERE RENUERUNT. Quatuor illos fuisse scribit Conte-
lorius [p. 115] nimirum Petrum de Barreria, Gunterium Gometii‚ Leonar-
dum de Giffono, et Stephanum Sanseverinatem. Sed id de Gunterio falsum
esse videbimus postea. His codex ms. monasterii Sanctae Crucis in Hieru-
salem laudatus ab eodem Contelorio addit Guillelmum Courtenaium ab
Herefordia episcopum Londinensem. Sane XValsinghamus [t. 1, p. 382] ait ’
illum inter ceteros Urbani cardinales fuisse electum, sed non ait recusasse
hunc honorem. Infra videbimus Nicolaum quoque de Sancto Saturnino ex
eorum numero fuisse qui recusarunt.

P. 472, lig. 10. DIMISERUNT nimirum Pileus de Prata‚,Galeotus Tarlatus
de petramala, Guterius Gometii‚ et Nicolaus de Sancto Saturnino. De iis
agemus infra. Quoad Stephanum de Sancto Severino, quem Contelorius
[p. 115] testatur legisse se in depositionibus testium super electione
Urbani VI rubeum galerum deposuisse praesente Joanna regina Siciliae
et uxorem duxisse, nihil aliud afferre possum praeter testimonium fratris
Angeli, ministri generalis ordinis fratrum Minorum, qui huic rei testimo—
nium perhibet, sed nullam matrimonii istius mentionem facit. Haec sunt
ejus verba ex 3 epistola ad regem Castellae scripta anno MCCCLXXX‚

1. Β. Ν., ms. latin 3291, sol. ‘l r⁰-4 r0.
2. Ed. S. schardius, Sylloge historico-politico-ecclesiastica, t. 1, p. 235-247.
3. Β. Ν., ms. latin 11745, fol. 62 v0.

