[662] PAPARUM AVENIONENSIUM 147

Ρ. 69, lig. 30. RAYMUNDUS GUILLERMI DE FARffls. Fateor me valde
impeditum fuisse in eruenda origine istius cardinalis. Constat enim illum
fuisse nepotem Clementis V, ex sorore, fratrem· vero Bernardi archiepis-
copi Narbonensis. Porro Bernardus in suo testamento nepotem suum
vocat Bertrandum filium Caeciliae de Baucio‚ quam Andreas Duchesnius‚
lib. V, Hist. lWonmor-enc.⁷ p. 448, scribit fuisse secundam uxorem Raimundi
Guillelmi de Budos, et ex ea prognatum ait, praeter ceteros, Bertrandum.
Ex quo videtur colligi necessario debere patrem istius Bertrandi archiepis-
copi, adeoque eorum gentem qui de Fargis cognominabantur non esse
distinguendam a Budossiis. Hanc conjecturam illud quoque adjuvat,
quod in hac vita Clementis et in Libro obligationum archivi Is'aticani'
cardinalis iste vocatur Raimundus Guillelmi, cujus cognominis tres in
familia Budossiorum ea tempestate commemorantur ab eodem Duchesnio.
v Praeterea idem Bernardus Andreae de Budossio‚ quem, cum fuerit pronepos
papae Clementis, consanguineum Bernardi fuisse constat, legat quingentas
libras, et Amanevo de Budossio, qui nihil habet, mille libras. Quod si ita est,
uti certe est, ita constituendum esse videtur hoc negotium ut primo quidem
qui ex ea gente orti erant vocarentur de Fargis tantum, postea vero cum
titulis suis addidissent Budossium, vetus nomen familiae, ut plerique tum
solebant, abjecerint et dynastiae substituerint. Itaque Raimundus Guillelmi
de Budos, qui fuit filius sororis papae Clementis, frater vero, ut supra
ostensum est, Raimundi Guillelmi cardinalis, integro nomine vocari debuit
Raimundus Guillelmi de Fargis dominus de Budos, quod in cardinalem
cadere non potest, qui non erat ortus e patre domino Budossii. Castri enim
illius alta et bassa justitia anno tantum MCCCIX data est huic Raimundo.

‚Quamvis autem dixerim existimare me Fargios abjecisse vetus familiae
suae nomen ut Budossiorum appellationem acciperent, id tamen de uni-
versa gente dictum nolim, sed de eo tantum ramo in quo stetit castrum
Budossii. Ceteros arbitror substitisse in dioecesi Vasatensi‚ uncle illis
origo, et proprium gentis nomen semper retinuisse. Etenim in actis funda-
tionis sex capellaniarum in Ecclesia Albiensi fundatarum a Pictavino de
Montesquivo tunc episcopo Albiensi anno MCCCXLVII, die xx1 decembris,
fit mentio nobilis Raimzindi de Fargis quondam domini de Malovicino,
Vasatensis diocesis, et Bertrandi de Fargis, domicelli, ejus filii, illius nimi-
rum qui in regesto quodam seneschalliae Tolosonae vocatur Bertran de
Fargues, escuier, sicar de Mauvoisin en Agenois en la diocese de Bamdois,
anno MCCCXLVI, die xxvn julii. Is vero Raimundus dominus de Malovi-
cino in arresto quodam parlamenti Parisiensis dato anno MCCXLI nomi-
natur cum cardinale de Fargiis, Joanna de Fargiis ejus sorore, et Galhardo
episcopo Vasatensi‚ certo argumento illum pertinuisse ad hanc genealo-
giam ¹. Ex iisdem Fargiis Vasatensibus ortum puto Bernardum de Fargis,
cui anno tertio pontificatus Benedicti XII provisum est de prioratu secu-
laris Ecclesie de Manso Agenesii, Condomiensis diocesis, vacante, ut legitur
in codice 1615 bibliothecae Colbertinae 2.

His ita constitutis, dicendum videtur Raimundum Guillelmi de Fargis

1. Furgeot, t. 1, n. 4409-4411 (23 juillet 1342).
2. Β. Ν.,’ ms. latin 4118, f. 93 1·⁰ et Vidal, n. 4214.

