588 NOTAE AD V1TAs [1070]

qui se ex ea prognatos putant ut mihi documenta suae opinionis submi-
nistrarent, cum id non fecerint, manifestum est eos defecisse in probatione.

Post ista edita, cum ad me delata e Lemovicibus fuissent pacta matri·-
moniorum, testamenta, et alia vetera ac recentia instrumenta illius gentis,
omnia authentica et extra omnem suspicionem, decrevi retractare quae* ’
de isto cardinale et ejus majoribus ac posteris antea dixi, quae nimis jejuna
sunt in comparatione eorum quae dicturus sum. Ac primo quidem proferam
quae in veteribus chartulariis monasteriorum Vosiensis et Usercensis reperi
ad Cosnacos pertinentia, quamvis certo nequeamus ostendere quonam
niodo ex illis veteribus descenderint ii qui post annum Christi millesimum
ducentesimum usque ad nos pervenere certa et non interrupta genea-
logia. Antiquiores tamen istorum progenitores extitisse nullatenus dubito,
atque ut ita credam adducor etiam ob nomen Engalvini sive> Ingelvini,
quod et in antiquioribus illis reperitur, uti mox visuri sumus, et in illis
qui paulo post annum millesimum ducentesimum vixere. Nam Petrus Iin
suo testamento anno MCCLXX quaedam dona faciens propinquis suis,
legat centum solidos filiabus duabus Angelvini.

Primum ex ea gente reperio Israelem et uxorem ejus Guiniardim, quos
certo constat fuisse parentes Petri et Geraldi de Cosnaco. Isti vero vivebant
circa annum millesimum octuagesimum. Petrus uxorem habuit Belieldim3
quae ei peperit Ebolum, Gauzbertum, Geraldum presbyterum, Galterium‚
et Stephanum presbyterum. Geraldi illius quem primo nominavi puto filios
fuisse Joannem de Cosnaco, qui cii-ca annum MCXXX impignoravit quar-
tam partem jutziae sive justitiae Aldeberto abbati Usercensi, et Bartho-
lomaeum patrem Engalvini, qui propterea aetatem produxisse potuit
usque ad ann-um MCLXXX, adeoque videtur fuisse pater Guillelmi de
Cosnaco istius nominis primi a quo incipit certa genealogia.

Guillelmus I de Cosnaco nfiles, ita vocatus in testamento filii ejus
Petri, fratrem habuit Hugonem rectorem et capellanum ecclesiae Sancti
Supplicii de Cosnaco. Ipse, ut puto, uxorem accepit in gente eorum qui
cognominabantur de Malasayda, cujus cognominis sub Innocentii II
pontificatu fuit Aymericus patriarcha Antiochenus. Etenim filius ejus
Petrus in suo testamento Hugoni fratri suo, si moreretur absque liberis,
substituit unum de filiis domini Geraldi de Malafayda, militis, consan-
guinei sui, illius nimirum quem idem Hugo anno MCCLXXXII constituit
executorem sui testamenti. Guillelmus ergo fuit pater Petri istius nominis
primi, Hugonis, et Guillelmi canonici de Benevento in dioecesi Lemovi-
censi, et duarum filiarum; quarum una fuit mater G. Fabri, alia mater
petronillae Magistri. Ejusdem filium· quoque fuisse facile crediderim
Bartholomaeum de Cosnaco domicellum, cujus mentio est anno MCCLXIV
in veteri instrumento archivi Cosnacensis. Petrus I Guillelmi filius uxorem
duxit le'largaritam Gaufredi sororem Guillelmi Gaufredi militis, et obiit
ante annum MCCLXXXII absque liberis. Itaque Hugo I adivit heredi
tatem ejus. Iste matrimonii vinculo junctus fuit cum Petronilla de

*lrnhacffi quac ei superstes suit. Quippe Hugonis jam defuncti m'entio
habetur anno MCCLXXXVII et uxoris ejus tanquam viventis anno
&11AEst summust Guillelmus II eorum filius in suo testamento. Liberos

wios- lm· ordine recenset Hugo in suo testamento anno MCCLXXII Guil-

