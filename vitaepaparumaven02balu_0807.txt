[1277] PAPARUM AVENIONENSIUM 797

Angliae, qui recipere noluerunt informationes pro Clemente. Homine
imperito nunquam quicquam injustius.

Addit Odoricus Raynaldus ut insignem notam malae ac perditae
conscientiae in Karolo rege ipsum audire noluisse oracula sanctorum qui
hoc tempore florebant. Et certe mirum non est Raynaldum magni facere
hoc argumentum, qui praecipuum fundamentum juris vUrbani ponit in
revelationibus sanctorum, qui testantur Deum a se consultum respondisse
illius electionem fuisse canonicam et legitimam et illum esse verum papam.
Sed his testimoniis parum inesse auctoritatis existimasse virum sanctis-
simum Vincentium Ferrarium patet ex tractatu 1 ejus De moderno Eccle-
siae schismate, par. ΙΙ, cap. v, ubi ista leguntur : Quantum ad quintam
questionem respondeo quod nullatenus est judicandum de papatu secundum
prophetas modernos neque secundum miracula apparentia neque etiam
secundum visiones ostensas. Eadem fuit sententia Nicolai Eymerici, qui
in oratione nomine cardinalium habita ad regem Castellae post reditum
ex Italia suum ait in codice 2846 bibliothecae Colbertinae² : Num
Begardi sancti viri nomine et devoti, qui dicunt se visiones videre et sompnia
sompniare ac a Christo invisibiliter mitti, habent auctoritatem questionem
hujusmodi decidendi? Absit. Tales enim Pharisei reprobantur jure divino
a Christo, ut patet Matthei XXIII per totum, et a jure humano extra (le
heret„ cap. Ad nostrum, in Clement, et in extravaganti domini Johannis XXII
Sancta Romana.. Nec quod mittantur credendum est eis, Ita (licant omnes
heretici. Horum enim assertio improbatur eastra de heret„ cap. Cum eas
injuncto, Nec de eorum visionibus ac sompniis est curandum juxta illud :
Sompnia ne cures, nam fallunt sompnia plures. Sed sunt tradendi diligentius
et examinandi prelatis vel inquisitoribus heretice pravitatis juxta allegatum
cap. Ad nostrum, Q Petro. Quanti enim in negotiis seriis faciendae sunt
illae revelationes, quam vim habeant in judiciis, quantum illis tribuant ii
quibus mens sana est, omnes mecum intelligunt. Denique supra p. 1223
vidimus etiam adversus Urbanum ostensam fuisse prophetiam cuidam viro
sancto. Itaque necesse est detrahere omnem fidem revelationibus ant fateri
Urbanum fuisse malum hominem ac turbasse mundum et Ecclesiam Dei.

Ait postremo Raynaldus Karolum noluisse controversiam de summo
pontificatu referri ad concilium oecumenicum. Adversus quam accusatio-
nem responderi potest dupliciter. Primo ob eam causam a Gallis rejectam
fuisse eam viam extinguendi schismatis quia insuperabiles difficultates
occurrebant in congregando concilio generali, et ex ea occasione perpe-
tuabatur schisma. Deinde certum est illos quoque qui maxime concilii
congregationem urgebant eam maxime noluisse eamque recusasse, et
ludificationem potius [uisse quam rem seriam, ut supra p. 1109 multis
testimoniis confirmatum est. His vero nunc addere lubet testimonium
cardinalium qui cum Clemente erant, qui tum insimul scripsere publice
de causa concilii generaliis 3 : Poterit etiam tangi quod multe difficultates,
etc. Item testimonium Petri de Sortenaco cardinalis Vivariensis‚ cujus

1. Β. Ν., ms. latin 1470, fol. ,271 v0.
2. Β. Ν., ms. latin 1464, fol. 18 r0.
3. Baluzeht. iv, p. 200.

