[1307] PAPARUM AVENIONENsmM 823

possent adversus eumdem ducem. Repugnabat tamen Raymundus3 con-
testatus interim se facturum quae communi consilio placuerant, si ii in
ea sententia perstarent. Et quanquam comes Gebennensis eum urgeret
ad ingrediendum iter, industria tamen sua effecit ne iret {Journal de Jean
Le Fevreâ€š p. 18].

Eodem anno, die martis xv aprilis, Joannes episcopus Carnotensis et
Petrus de Thureyo, custos Ecclesiae Lugdunensis, idemque magister
libellorum supplicum in regia Karoli VI Avenione digressi profecti sunt
Aptam Juliam, ubi pransi sunt apud archiepiscopum Arelatensem, came-
rarium papae. Finito prandio, inquit in suo Diario [p. 30] Joannes Fabri
episcopus Carnotensis, invicem consultavimus ego et seneschallus Provin-
ciae cumfratre ejus et domino Casanovano de iis quae postridie incumbe-
bant agenda. Postridie itaque in conventu omnium ordinum Provinciae,
qui tum agebatur apud Aptam in monasterio fratrum Minorum, Petrus dc
Thureyo custos Lugdunensis testatus est de affectu quo rex Karolus
prosequebatur causam Ludovici Andegavensis pro hereditate reginae
Joannae, et petiit sibi dari responsum quod referre posset ad regem. Postea
episcopus Carnotensis et Raymundus Bernardi disseruere quantum ea res
cordi erat Ludovico. Tum dominus de Saltu et Georgius de Marlio missi a
papa favorabiliter egere pro Ludovico. His sermonibus respondit senes-
challus Provinciae gratum admodum esse Provincialibus quod papa et
dux Ludovicus tanto amore erga eos flagrabant, et facturos se in gratiam
reginae dominae suae quaecumque a bonis subditis expectanda erant.
Tum nobis significatum est uti recederemus, ipsos in eumdem locum redi-
turos post prandium, uti fecere. Manserunt autem usque ad solem occi-
dentem. At seneschallus episcopum Carnotensem jussit bene sperare. Ade-
rant cum eo archiepiscopi Arelatensis et Aquensis, episcopi vero Aptensis,
s Grassensis et Massiliensis Now-nal, p. 31].

Die veneris xvm aprilis rursum habitus est conventus in eodem monas-
terio fratrum Minorum. Ibi Petrus archiepiscopus Arelatensis et papae
camerarius longam orationem habuit de causa regni Neapolitani, et no-
mine status ecclesiastici concessit duci subsidium quod ab eo petebatur.
Seneschallus Provinciae pro nobilitate et pro quibusdam civitatibus dixit
non habere delegatos sufficientem potestatem concedendi quae pete-
bantur, sed ituros diligenter ad sua loca et statim redituros ad seneschal-
lum et responsa laturos quae placitura essent principi. Addidit seneschal-
lus quod si Provinciales concedebant subsidium, ea intentione id facerent
ut ipse princeps iret'in regnum Neapolitanum ad asserendam reginam in
libertatem, simul etiarn ut confirmaret eorum privilegia. Dominus de
Saltu, Raymundus Bernardi et Georgius de Marlio, magister hospitii
domini papae, conventui gratias egerunt nomine papae Clementis, custos
Lugdunensis nomine regis, episcopus Carnotensis nomine principis. Massi-
lienses contestati sunt nolle se ut ipsorum mentio fieret mixtim cum
provincialibus, quia responsa sua fecerant singillatim. Postremo dominus *
de Saltu postulavit ut ob memoriam rerum bene gestarum apud Aptarn
dux Ludovicus et sui supplicarent papae uti exemplo Urbani V, qui
in Sanctorum catalogum retulerat Alziarium comitem Ariani, ipse Dalphi-
nam ejus uxorem, quae in monasterio sepulta est in quo habitus fuit

