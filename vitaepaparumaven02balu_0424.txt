414 NOTAE AD vrrAS [903]

eligi canonice, assumi, seu promoveri, aut transferri. Bulla 1 dispen-
sationis extat in libro quarto Epistolarum Clementis VI, epist. cnxv1.

Anno dein MCCCXLVII ineunte, ut arbitror 2, factus est archiepiscopus
Caesaraugustanus, cum ea Ecclesia vacaret per translationem Petri de
Judicia ad Narbonensem. Nunquam tamen fuit consecratus, ut docet
etiam auctor Primae vitae Urbani V, p. 365. Unde auctor hujus Vitae
Clementis Vl eum vocat tantum electum Caesaraugustanum. Putavit
autem Papirius Massonus illum vere electum fuisse archiepiscopum
Caesaraugustanum‚ idque ab Hispanis in Clementis gratiam jactam nulla,
inquit, est dabitati0; quia cum illis temporibus omncs episcopatus essent
in potestate pontificum Romanorum, qui eorum provisionem suae et Sedis
apostolicae dispositioni reservaverant, eos quos episcopos sua auctoritate
faciebant, electos, ut aliqua juris antiqui species appareret, vocabant.⁴
Quare cum Massonus videret eum vocari electum, putavit id sactum fuisse
juxta juris antiqui regulas, cujus nullam in hoc rationem tum habitam
fuisse observat Onuphrius panvinius in libro De episcopatibus, titulis et
diaconiis cardinalium. Porro Urbanus V in initiis sui pontificatus commen-
dans hunc Guillelmum Petro regi Arragonum, inter alia ait eum fuisse
praelatum in regno ejus, respiciens videlicet ad Ecclesiam Caesaraugus-
tanam. Propterea vero vocatus est vulgo cardinalis Caesaraugustanus
ut patet ex libro Raymundi Hugonis‚De translatione corporis sancti Thomae
Aqaz'natis, in tomo primo martii Bollandiani, p. 728, 731, et ex instructio-
nibus3 quas Petrus infans Arragoniae ineunte anno millesimo CCCLII
dedit Guillelmo de Turrillis, qui jussu regis morabatur in curia Romana.
In iis enim instructionibus mandat ei Petrus ut literas suas praesentet
dominis cardinalibus Cesaraagastano, Petragoricensi et Bolonie.

Anno MCCCLIII comitatus est4 funus Clementis VI ad monasterium
Casae Dei in Arvernis3 Bzov.‚ an. 1352, ἓ 25.

Frizonius ait illum anno MCCCLV e vivis sublato rege Siciliae Ludovico
absque liberis missum esse ad Siculi regni tutelam3 citatque in eam rem
in margine Fazellum et Pandulphum‚ apud quos nihil habetur istiusmodi.
Et tamen Oldoinus [t. 11, col. 506] eam rem absque ullo examine descripsit
ut veram, et de suo addidit Guillelmum in hac legatione sedasse discordias
quae erant inter principem Tarentinum et ducem Andriae, non animad-
vertens hanc postremam legationem non posse conjungi cum prima, cum
inter eas sit spatium annorum saltem duodecim.

Joannes Mariana, lib. XVII Rer. Hispanican, cap. 1, loquens de bello
regum Arragoniae et Castellae‚ ait venisse in Hispaniam ab Innocentio VI
missum Guillelmum cardinalem pacem inter eas gentes revocaturum.
Quae Marianae verba qui interpretantur de hoc Guillelmo, vehementer
errant. Intelligenda enim sunt de Guillelmo Judicis, uti dictum est supra

p. 858.

’1. Baluzc, t. 1v, p. 72 (bulle du 7 janvier).
2. Le 19 janvier (Eubel, Hierarchia, t. 1, p. 153).
3. Baluzc, t. iv, p. 116.

4. M. Faucon, Les sanerailles de Clement VI, dans Melanges d’archeologie
et cl'histoire‚ t. xx (1900), p. 239.

