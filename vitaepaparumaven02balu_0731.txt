· [1202] PAPARUM AVENIONENSIUM 721

nobili viro domino Guidone de Prohinis, milite, tanc senatore Urbis, ipsis
Romanis se recommendavit.

P. 432, lig. 9. SED INTRUSUS. Ipse quoque Bartholomaeus, postea dictus
Urbanus sextus, dixit eum qui electus esset in tumultu Romanorum non
futurum papam et se illi non obediturum. Habemus istius rei plurima
bona testimonia. Artaudus episeopus Crassensis testatur se cum eodem
Bartholomaeo locutum esse de consiliis Romanorum ut haberent papam
Romanum ad idque cogerent cardinales, et inter cetera quae idem Bartho-
lomaeus sibi dixit illud fuisse, non obediturum se papae qui sic essct
electus. Tandem subjunxit 1 .· Si papa fiat per impressionem et vim, obedietis
vos sibi? Et antequam ego responderem, idem archiepiscopus precipitavit
se in respondendo et clarit .· l'ere ego non obediam. Item Poncius Beraldi
corrector litterarum apostolicarum '2 : α Primo dixit quod ille Barensis
et iste fuerunt socii per magnum tempus in domo domini Pampilonensis⁷
et quando alius ivit Romam in officio cancellarie, iste fuit socius ejus circa
officium cancellarie et quasi unius consortii usquc in die illa. Et dixit
quod die dominica ante ingressum conclavis celebravit ille Barensis, et
iste et quidam alius archiepiscopus Neretrensis fuerunt omnes in una
socie tate illa die. Et tunc dixit ille Barensis quod secundum illa que facie-
bant Romani, quicquid ageretur nullum esset, quia si per impressionem
eligeretur papa, non esset papa, sed apostaticus. Et dixit : Ego non reputa-
rem talem verum papam x). Idem tcstatur Simon Cramaudus, patriarcha
Alexandrinus, in tractatu'De schismate : α Unde bene recordor de uno benc
notabili, qui fuerat socius et valde amicus Urbani, dum erat archiepis-
copus Acherontinus et post Barensis, et regebat cancellariam in Avinim c,
et ille habebat ibidem officium bene notabile, et erat magne reputationis,
et vocabatur Pontius Beraldi. Qui quidem narravit michi fortiter juratas
hoc esse verum quod ille qui post fuit nominatus Urbanus et ipse erant
simul in ecclesia beati Petri, quando domini cardinales intraverunt con-
clave Rome pro electione futuri pontificis post mortem Gregorii3 et erat
ibi tumultus popularium armatorum vociferantium et percutientium ad
ostia. Et tunc archiepiscopus Barensis, qui satis cito post nominatus
fuit Urbanus, dixit predicto Pontio : Vides, Ponti, quales modi servantur.
Vere quicumque erit electus in isto tumultu non erit papa, nec ego vellem
sibi obedire, nec deberet hoc facere quicumque bonus catholicus. Si essent
multi tales testes, congregato concilio bene facerent ad propositum. Sed
scio quod ille mortuus est; et testis est michi Deus quod non mentior, imo
predicta audivi ab eo. »

Utar autem hac occasione ut nonnulla dicam de Pontio Beraldi. Erat
ille consanguineus, ut ipse refert in sua depositione, Guidonis de Pruinis
senatoris Urbis, quem alibi reperi natione Gallum fuisse et de militari
¹progenie natum. Eumdem fuisse affinem cardinalis de Agrifolio junioris
testatur Raynulphus cardinalis Sistaricensis. Ex quo colligi non absurde
posset eum fuisse natum in Lemovicibus aut in quadam regione vicina,

1. Ms. cite, fol. 49 r0.
2. Ms. cite, fol. 50 r⁰.—De Pontio Beraldi, vide excerpta mea cod. 61 S. Mar—

tini Turonensis, p. 4 [Baluze].

