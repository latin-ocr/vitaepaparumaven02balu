354 NOTAE AD VITAs [845]

Mortuus cst igitur anno MCCCXLIII die secunda junii, apud Perpi-
nianum. Inde vero corpus ejus translatum est Florentiam, ubi sepultum est
in quodam monasterio sancti Benedicti quod ipse fundaverat. Sammar-
thani ¹ in Catalogo episcoporum Tornacensium eum aiunt obiisse in patria.

Nepotem habuit Nicolaum de Malpiliis abbatem Florentinum, juris
utriusque doctorem eximium, pauperum advocatum. Ita enim tradit
Placidus Puccinellus in Apparatu de illustribus abbatiae Florentinae viris,
p. 28.

Ρ. 242, lig. 31. HUGO Roomm. Jam antea monuimus falsam esse genea-
logiam Belfortiorum a Justello prolatam, quae hunc Hugonem facit
filium Guillelmi Rogerii et Mariae de Chambonio. Nam cum auctor Tertiae
vitae Clementis VI ejus matrem tradat vocatam fuisse Guillelmam, auctor
vero Quartae scribat eum ortum ex quodam loco dicto Mostrio et Onu-
phrius Panvinius in Secunda epitome ex familia Monstria originem duxisse
adeoque hunc nostrum Hugonem appellat Monstrium, quanquam illi
in quibusdam errasse videantur, existimare tamen oportet eos ita fecisse
cum ratione et cum auctoritate. Erroneum enim merum esse puto quod hunc
cardinalem Monstrium vocant ex nomine matris, cum certum sit eum sem-
per vocatum fuisse Hugonem Rogerii. Quod ideo dico ne quis imitetur
nuperum quemdam Historiae Cardinalium scriptorem, qui Monstrium
illum ea de causa dici etiam potuisse autumat quod monstri simile sit
summum pontificatum recusare. Quid si ego contendam eam illi nuncupa-
tionem contingere potuisse propterea quod monstratus est summo ponti-
ficatui? Sane si licentia isthaec inquirendi in origines nominum praevalebit,
nihil unquam purum erit in historia, nugae istae utramque paginam facient.

Hugo 2 puer, ut fere solebant, Deo oblatus est in monasterio Tutelensi.
Dein evasit abbas Angeliacensis et mox episcopus Tutelensis anno
MCCCXLII, xv kal. augusti [18 juillet]. Quod non tacent Vulgati 3
Tutelensiam episcoporum catalogi. Et tamen Augustinus Oldoinus ait
[t. 11, col. 490] ejus nomen non reperiri in Nomenclatiira praesulum illius
Ecclesiae. Nunquam porro fuit consecratus episcopus, ut animadvertit
etiam Joannes Chenutius. Quod antiquitus observatum est in Ordine
Romano quem vir clarissimus dominus Joannes Mabillonius edidit in
tomo secundo Masei Italici, ubi p. 435 legendum est ex fide codicis 1713
bibliothecae Colbertinae 4 : Cardinalis Tutellensis frater dicti domini
Clementis pape VI, qai fuerat electus Tutellensis et non fuerat consecratus.
Scilicet Clemens cum animo destinasset fratrem suum in cardinalium nume-
rum cooptare, ei contulit episcopatum Tutelensem ea mente ut cardinalis
Tutelensis appellari posset, pro more videlicet illorum temporum, quo car-
dinales qui antea fuerant episcopi solebant nuncupationem suam trahere
ab Ecclesiis suis⁷ ut Clemens VI a Rothomagensi, Innocentius VI a Claro-

1. Ed. dc 1720, t. 111, col. 227.

2. llugucs Rogcr etait le 26 septembresl330 prieur de Saint-Gervais pres Rouen
ct appartcnait a l’abbaye de Fecamp (Reg. Avin. 39, fol. 470 v0) quand
dvan XXII lui permit d'opter pour lc monastere dc la Chaise—Dieu.

3. Gallia Christiana, t. 11, col. 668 et 1104.

si. 13. N.y ms. latin 937, fol. 115 νο.

