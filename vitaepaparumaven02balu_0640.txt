630 NOTAE AD VlTAS [1107}

commovit. thue erat impatiens irae, tum natura vehemens, nihil inten-
tatum reliquit ut arcem illam obtineret. Cumque eam vi sibi subjicere
non posset, quanquam multum vellet, pecuniam dedit huic cardinali
Sancti Eustachii, si‘fides adhibenda est facto ejusdem Urbani misso ad
regem Castellae3 in quo scriptum est quod iste cardinalis certas pecunias
receperat ad effectum quod castrum Sancti Angeli prefato domino nostro
restitui jaceret3 quod minime fecit. Et videns prefatus dominus noster pre-
dicta, ipsum arguit dicens quod talia sustinere non intendebat. Ita legitur
apud Odoricum Raynaldum, an. 1378, ἓ 101, et in codice Harlaeano 1.

Et haec quidem fiebant nondum evulgato cardinalium arcano cogitan-
tium de electione canonica romani Pontificis. prudentibus tamen et
rerum humanarum peritis, praecipue vero cardinalibus Italis, satis appa-
rebat omnia tendere ad schisma ac divisionem. Itaque illi in medium
adduxere viam concilii generalis, in quo ea controversia definiretur; quod
etiam propositum fuerat in concilio Ecclesiae Gallicanae. Sed circa indic-
tionem concilii ingens versabatur difficultas. Aliqui enim aiebant congre-
gandum esse ab Urbano, qui erat in possessione papatus, alii a cardina-
libus, penes quos residet omnis auctoritas Sede vacante, alii denique ab ’
imperatore et ceteris principibus. Fuere etiam qui dicerent posse convo-
cari per patriarchas et archiepiscopos,

Rursum magna controversia fuit de loco ubi celebraretur concilium.
Sic enim testatur cardinalis Sancti Eustachii in sua depositione ² z Et
primus tractatus fuit de concilio, inquit, quod congregarentur prelati de omni· Ἰ
bus provinciis, qui essent viri literati et bone conscientie, tertia pars de Ytalia,
alia tertia pars de regno et districtu Francie, alia tertia pars de Hyspania et
de Alamannia et de Ungaria et de Anglia, quia non habent tot nec tantos
literatos iste provincie. Et cardinales Ytalici volebant quod fieret congregatio
illius concilii in Venetia, vel Pisis, vel Neapoli. Sed alii cardinales dixerunt
quod non se ponerent iterum in loco suspecto, ubi civitas vel locus regebatur
per populum, et licet Neapolis liaberet reginam, attamen ipse Barensis erat
oriundus de illa civitate, et populares faverent sibi. Quare deventum fuit
ut fieret apud districtum comitis Sabaudie in loco Pedimontis, et quod ille
comes Sabaudie promitteret tenere securos et dare obsides.

Cum ergo cardinales Itali cum conscientia Urbani obtulissent concilium
cardinalibus Gebennensi, Pictaviensi et Sancti Eustachii, isti prudenter
responderunt rem ejus momenti esse ut ipsi non possent quicquam sta-
tuere inconsultis collegis Anagniae consistentibus, ut patet ex epistola
eorumdem Italorum scripta die sexta augusti, quam anno 1378,>§ 42,
edidit Odoricus Raynaldus. Cum vero cardinales Galli rediissent ad colle-
gas, ad eos retulerunt propositionem Italorum de celebrando concilio
generali : que cum esset per istos tres dominos missos aliis dominis reportata,
ut ait in suo tractatu cardinalis Sancti Eustachii, fuit communi omnium
consilio tanquam dampnosa et prejudicialis repulsa. Non solum autem
cardinales ultramontani hanc viam sedandi schismatis repudiarunt, sed
ctiam Itali, a quibus proponebatur. Ita enim ad dubia archiepiscopi

1. Voir inl'ra, p. 1285 ct 1288.
2, Ms. vite, fol. [10 r0.

