[1449] PAPARUM AVENIONENSIUM 607

mus, quorum ultimum vixisse constat anno MCVI et usque ad annum
MCLVI aetatem produxisse. Istorum sorores fuere Almodis uxor Rigaldi
Hugonis, Alais nupta Gilberto Alboino et Aimelina. willelmi filios fuisse
puto Willelmum de Chanaco et Petrum Guidonis fratres, quorum ad annum
MCLXXXI mentio est in Cliartulario monasterii Dalonensis. Ex his,
interrupta paululum serie, puto ambigi non posse quin orti sint ii quos
sequens genealogia demonstrabit, quae ita mihi videtur posse constitui
ex fide veterum monumentorum, quorum magnam partem debeo huma-
nitati viri clarissimi domini Joannis Baptistae Pradillonii monachi Fu-
liensis.

In primis existimo gentem Chanacorum in duos ramos fuisse divisam
statim post Willelmum et Petrum Guidonis fratrem ejus. Etenim cum
certum sit Guillelmum de Chanaco episcopum parisiensem et patriarcham
Alexandrinum obiisse anno MCCCXLVIII, aetatis suae centesimo ferme
exacto, adeoque natum eum esse oporteat anno MCCXLIX aut superiore,
non nominetur autem inter filios Dulciae‚ de qua mox dicturi sumus, in
testamento ejus condito anno MCCLXV neque in Actis Tutelensibus anni
MCCLVI, quibus Petrus et Guido de Chanac domicelli, ejus filii, in monas-
terium Tutelense transferunt bona quaedam ad eos pertinentia in urbe
Tutelensi‚ videtur ambigi non posse quin hi quos extra liberos Dulciae ex
ea gente fuisse comperimus ex alio ramo fuerint quam ex eo ex quo orti
sunt Petrus et Guido filii Dulciae. Rursum cum videam hunc Guillelmum
patriarcham vocari patruum Guidonis de Chanaco fratris Fulconis episcopi
Parisiensis in pactionibus matrimonii Heliae de Chanaco et Galienae de
Donzenaoe, in testamento vero Guillelmi de Chanaco cardinalis iidem
Guillelmus patriarcha et Fulco episcopus vocentur patrui istius cardinalis,
cogor existimare patriarcham fuisse fratrem mariti Dulciae‚ istum porro
mortuum esse admodum juvenem, cum constet illum ante annum MCCLVI
fuisse extinctum. conjecturae sunt istae, sed quibus nihil hactenus habe-
mus majoris auctoritatis.

Primum ergo exequar eam partem quae pertinet ad patriarcham, postea
rediturus ad Dulciam et liberos ejus. Itaque suspicor, ut antea dixi, illum
fuisse fratrem mariti Dulciae, fratres rursum ejus fuisse Ademarum et
Leonardum‚ qui in veteribus Actis anni MCCLXV vocantur domicelli.
Patriarchae quoque fratres fuisse arbitror Raymundum dominum de
Seillaco militem et Petrum domicellum, qui fratres esse dicuntur in vete-
ribus Actis anni MCCLXXX in quibus nominatur etiam Almodis uxor
Raymundi. Raymundus vivebat adhuc anno MCCCXX reliquitque fortean
filium Petrum de Chanaco domicellum sic vocatum 311110 MCCCXXXIX
in Actis cujusdam emptionis factae apud Seillacum post festum Assump-
tionis, ad opus domini Gm'llelmi de Chanaco episcopi parisiensis et suorum
heredum et successorum. Nescio autem an ea Chanacorum Seillacensium
familia tum extincta sit. Certe nihil ultra de ea reperi. Et tamen certum
est hinc ad Pompadorios transiisse Seillacum et reliquas possessiones
Chanacorum, cum in unam deinde gentem rursum, ut arbitror, coaluissent.
Nunc redeamus ad Dulciam ejusque posteros. .

Erat illa filia Bernardi Roberti militis defuncti ante annum MCCLXV
avi, ut arbitror, Ademari Roberti cardinalis. Mariti ejus nomen in obscuro

