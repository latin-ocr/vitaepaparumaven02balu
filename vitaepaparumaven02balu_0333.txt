[819] PAPARUM AVENIONENSIUM 323

die ΧΗ junii3 quod etiam notaverat Onuphrius panvinius in Secunda epi-
tome. Quamvis autem esset camerarius collegii cardinalium, non ideo
tamen censendus est fuisse aerario pontificio praefectus, ut male inter-
pretatus est Hieronymus Rubeus, lib. VI, Hist. Ravennat„ p. 571, ubi ait
Fortanerium archiepiscopum Ravennatem florenos centum quinquaginta
solvisse Guillelmo episcopo Tusculano cardinali aerario pontificio prae-
fecto. Divisa erant munia camerarii papae et camerarii collegii cardina-
lium, ut patet ex libris Obligationum et Solutionum. Camerarius papae
recipiebat pecunias pro papa, camerarius collegii cardinalium pro cardi-
nalibus. ’

Lutetiae in collegio Sancti Bernardi ecclesiam ⁶ingressis statim occurrit
sequens inscriptio posita sub scuto gentilitio secto in duas partes a summo
ad imum3 cujus prior pars est area pura: in altera habentur tria conchylia
eo ordine disposita quo in vulgatis Historiae cardinalium scriptoribus
reperiuntur in scuto Guillelmi de Aura, ad quem non pertinet. Eam ins-
criptionem Frizonius scripsit videri pro templi foribus. Oldoinus [Ciaco-
nius, t. 11, col. 476] de sua addidit illam esse positam pro foribus ejusdem
collegii. Illi ergo et Franciscus Duchesnius inscriptionem illam dederunt
decurtatam. Nos dabimus integram. Ea sic habet :

Arma haec sunt venerandae memoriae Guillermi Curti quondam cardinalis
Albi, qui etiam intus sacrae theologiae doctor, Tholosanus natione. Cister-
ciensis religione, de Bolbona professione. Ecclesiam praesentem acl perfec-
tionem qualem optinet perduxit, et redditus ipsius emit, aulam multis jocalibus
librisque bibliothecam insignivit, sexdecim scolares intus in theologia stu-
dentes ea: proprio perpetuo fundavit,- cujus solemne anniversarium intus XII
julii celebratur, tuncque praesens-conventus recreatur. Orate pro eo.

Vide t. 1, Italiae sacrae, p. 237.

De eodem cardinale Albo ista reperi apud Joannem Schaldenland epis-
copum Culmensem in tractatu De statu cardinalium sub finem. Extat ms.
in codice 2089 bibliothecae Colbertinae ¹. Fuit porro ,Ioannes ille ordinis
praedicatorum, factus episcopus Culmensis anno MCCCLIX exeunte, pos-
tea vero etiam Hildesemensis, Augustanus, et wormaciensis. Sic ergo
scribit de hoc cardinale [fol. 105 νο] : Ego ex gratia tacendum hic non widi
quod audivi. Me presente venit quidam monachus Cisterciensis ordinis ad
quemdam dominum cardinalem petens et rogans ab eodem domino car-
dinali ex parte domini Albi pie recordationis, nuper defuncti, quatenus
cardinalis sibi vellet assistere in promotione cujusdam magistri in theologia
Bertoldi nomine, ejusdem ordinis, ad Ecclesiam Eystetensem. Statim ille
dominus cardinalis, qui tunc inter alios non erat parve reputationis, respon—
dit in hec verba: Dicatis domino meo cardinali Albo quod ego promisi tali
cardinali, quem etiam nominavit, assistere in promotione illius Cruciseri
de domo Theutonica. Alioquin sibi libenter assisterem in personam istius,
si promissum hujusmodi non obstaret. At ille frater cum omni reverentia
replicavit contra promissum hujusmodi dicens .· Reverendissime pater, non
facitis conscientiam quod personam litteratam et que diebus vite sue Deo in
religione militavit postponitis propter personam laycam et totaliter illitteratam,

1. B. N„ ms. latin 4241. — Voir Quetif et Echmd, t. 1, p. 673.

