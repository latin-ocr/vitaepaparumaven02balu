762 NOTAE AD VITAs [1238]

siam egere viro forti et magnae auctoritatis ad eum deturbandum de sede
quan] is injuste, ut ipsi putabant, occupabat, in hunc Clementem conje-
cerunt oeulos; qui, praeter proprias easque insignes virtutes, gradu consan-
guinitatis vel affinitatis attingeret fere omnes majores principes chris-
tianos, ut ait auctor hujus Vitae, seu, ut ait episcopus Reatinus in sua
depositione, quia multorum aliorum principum et potentium in seculo
consanguineus erat vel affinis. Diversa tamen fuit Callisti et Clementis
fortuna. Callistus enim Gregorium devicit ac triumphavit. Urbanus cum
auxilio eorum qui partes ejus fovebant restitit Clementi.

P. 471, lig. 10. ULTRA MERITA SUA. Etiam Walsinghamus st. 1, p. 394],
capitalis inimicus Clementis, agnoscit illum fuisse virum nobilitate generis
praeclarum et scientia literarum non minus spectabilem3 neque illum
alicujus saevi criminis arguit, nisi quod ait eum genus et scientiam perfidia
maculasse cum recessit ab Urbano. Quod mirum non est scriptum fuisse
ab homine Anglo, ob idque Urbani partibus addictissimo, quia Galli
adhaerebant Clementi. Ea sola ratio tum bona erat apud Anglos.

P. 471, lig. 11. DISPOSITUS AD LABORANDUM, id est, ad miscendam Dei
Ecclesiam, ut isthic ait optimus paraphrastes Odoricus Raynaldus, an. 1378,
ἓ 56, qui mox adversus Clementem repetit accusationem de sanguine
fuso, cui supra, p. 1084, responsum abunde est. Omnes Urbanistae apud
huno auctorem sunt viri sancti et immaculati, omnes Clementini mali
homines et omnium scelerum et flagitiorum colluvie commaculati. Cle-
mens, qui ab omnibus laudatur, vir mitis, affabilis, benignus, proscin-
ditur ubique a Raynaldo‚ Urbanus, homo ebrietati deditus, furiosus, ac
per intervalla insanus, crudelis, immanitate barbarus, laudibus ab eo
effertur in caelum. Homine imperito nunquam quicquam injustius. Haec
enim Terentii verba interdum repetenda sunt adversus scriptorem tam
male sanum. Quantas ille tragoedias excitasset, si scivisset nugas quae
adversus Clementem confictae tunc sunt ab adversariis ejus, quas dicendi
faces non adhibuisset? Afferam ego has ineptias, ut iis postea utantur qui
Raynaldo similes esse maluerint quam hominibus bonae mentis. Sic ergo
legitur in oratione quam Guido cardinalis de Malesicco habuit ad synodum
Cameracensem ¹ : Nonne etiam illi adversarii Dei et Ecclesie falsissima mira-
cula confinxerunt ad simplicem populum magis seducendum? Nonne dixerunt
publice quod dominus noster papa Clemens statim, quando ab intruso recessit,
habuit signum thau impressum in faciest Et hoc multis regibus et principibus
per suas literas conscripserant3 cle cujus contrario per aspectum sui vultus
evidenter apparet? Nonne publicaverunt publice quod in prima missa quam
celebravit, corpus Christi affugit ab altari? Cujus contrarium per duo millia
testium extimo qui in electione et coronatione ipsius presentes fuerunt mani-
festissime probaretur? Ἴ

Ρ. 472, lig. 2. ANTICARDINALES. Robertus Gervasii, episcopus Sene-
censis, in tractatu De schismate 2, fol. 7 v0: Ipse vero Bartholomeus tanquam
fatuus et apostaticus et pseudoapostolus fecit sibi alios cardinales. Hi fuere
numero xxm< ut omnes fere consentiunt. Theodericus tamen a Niem, lib. I,

1. Hescle—Lcclercq, Histoire des conciles, t.. Vl, <ge edit, p. 1497.
2. Ms. latin 1467.

