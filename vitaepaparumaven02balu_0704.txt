694 NOTAE AD vers [1176]

siasticis ejusdem Romane Ecclesie ac nostris officialibus obsessi suerunt. In
hoc loco pro designando legendum esse destinando, et sensus evincit et
probatur auctoritate codicis 822 bibliothecae Colbertinae 1. ’

Absens igitur factus est cardinalis anno millesimo CCCLXXV, die xx
decembris. Quam ob causam vocatur a Gregorio tantum presbyter cardi-
nalis, absque ulla mentione tituli3 quem tandem habuit post adventum-
suum in urbem Romam, id est, anno MCCCLXXVIL die tertia februarii,
qua eum intravisse curiam notatum est in libro Obligationam. Datus autem
ei est titulus Sancti Clementis vacans per mortem Petri de Judicia, qui
obierat Pisis anno MCCCLXXVI, die xxn novembris.

Anno MCCCLXXVH delegatus est ab eodem Gregorio ut examinaret
revelationes sanctae Brigittae 'Suecicaeg‘ quemadmodum testatur Joannes
cardinalis de Turrecremata, si modo verba ejus recte expendantur. lndiget
enim curatione locus Joannis unde haec narratio petita est. Ut res ’plane
intelligatur, describenda sunt ipsamet verba ejus ex epistola ad universos
Christi fideles ι Qui summas pontifex sine dilatione eas assignavit et commisit
examinandas circumspectissimis et peritissimis viris et dominis cardinalibus
et magistris in sacra theologia hic subsequenter insertis, videlicet cardinali
Montismajoris, cardinali de Agrisolio et cardinali de Lana. Hic locus est.
obscurus ob nomen cardinalis Montismajoris, qui nullus fuit pontificatu
Gregorii. Lucem vero ei afferet locus alter aeque corruptus Theoderici de
Niem ex libro II [p. 14] De schismate, cap. Π, ubi enumerans cardinales qui
ad adorandum Urbanum VI noviter electum venere ait : Altera die immedia-
te ad dominum Urbanum in palatio apostolico existentem satis tempestive
accessit Petras de Lana tanc, et paalo post alter qai Majorismontis vulgariter
nominatur. Intelligit Geraldum de Podio, qui vulgo vocabatur cardinalis
Majorismonasterii. Testis Jacobus de Seva in suo ‘Facto 2, p. 495 : Item
quod predicto eodem mane diei proximo dicte prefati quinque cardinales qai,
ut predictam est, in hospitiis eoram permanserunt) videlicet Florentinus,
Majorismonasterii‚ Mediolanensi-s, Glandatensis et de· Lana cardinales
venerant ad dictam palatium et ad dictam electam, etc. Corrigendus etiam
Boninsegnius eum vocans abbatem Montismaj oris. Ceterum ex prava Niemi
lectione quam supra retulimus ortus est error egregii viri Petri Puteani,
qui in suo De schismate libro, p. 198, recensens aliquot cardinales Gregorio XI
superstites, inter illos nominat Grandimontanum‚ le cardinal de Gmmmont,
conflatum videlicet ex cardinale Majoris montis Theoderici de Niem.

Postea Gregorius XI ingressus est viam universae carnis. Geraldus vero
ei superstes incidit in pessima tempora et infesta virtutibus. Romani cuncta
terrore compleverunt, et a cardinalibus extorserunt electionem hominis
Itali. Hinc magna odia, certamina, etiam cruenta bella. 'Post electionem
enim Bartholomaei ⁴archiepiscopi Barensis‚ qui se Urbanum VI vocavit,
cardinales statim ut potuere egressi sunt e conclavi, ut se subtraherent
immanitati tumultuantium. Frater Petrus Cordubensis monasterii Sancti
Bartholomaei de Lupiana testis juratus deposuit3 qaod quando cardinalis

1. Β. Ν, ms. latin 1463, fol. 62 ΓΟ.
2. Du boulay, Historia Universitatis Parisiensis, t. 1v.
3. Β. N.‚ ms. latin 11745, fol. 221 v0.

